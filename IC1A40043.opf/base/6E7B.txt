༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN558
n/a
ImageGroup:
ISBN:
13CN3985
n/a
Title:
སུམ་རྟགས་ཀྱི་འགྲེལ་པ་བློ་གསར་འཇུག་ངོགས།
sum rtags kyi 'grel pa blo gsar 'jug ngogs/
Author:
n/a
Descriptor:
Original Publication:
Place:
Publisher:
n/a
n/a;n/a
stod lung /
mtshur dgon nang bstan slob gling nas bsgrigs/
[n.d.]
Date:
Volume:
Total Volumes:
TBRC Pages:
Introductory Pages:
n/a
n/a
Text Pages:
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



སུམ་རྟགས་ཀྱི་འགྲེལ་པ་བློ་གསར་
འཇུག། གས།
ཚུ་ བདག། ང་ག ས ་ བ ལ མ སན་
ར
༢
ག
བད་
མས་བས
མཚུར་དག ན་ནང་ བསྟན་སུ བློ་གླིང་ནས་བསྒྲིགས།



༄༅། །སུམ་རྟགས་ཀྱི་འགྲེལ་པ་བློ་གསར་
འཇུག་ངོགས།
ཆུང་བདག་གིས་བརྩམས།
མཚུར་ཕུ་དགོན་ནང་བསྟན་སློབ་གླིང་ནས་བསྒྲིགས།



དཀར་ཆག
དཀར་ཆག་
..............
•
......••....
...
.
..
.
......
.......
.
.
.．....
..
..
.
...
..
.
........
.
•
•
。
ལེགས་བཤད་ལྗོན་དབང་།...…..
དཀའ་གནད་གསལ་བའི་མེ་ལོང་།.…………….
ཐོག་མར་དགེ་བ་ཀླད་ཀྱི་དོན།
མཆོད་པར་བརྗོད་པ་དང་བརྩམ་པར་དམ་བཅའ་བ།....…..
གཞུང་འདི་དང་འབྲེལ་བའི་མཁས་དབང་
འགའ་ཞིག་གི་འབྱུང་བ་བརྗོད་པ།....
བར་དུ་དགེ་བ་གཞུང་གི་དོན།
སུམ་ཅུ་པའི་འགྲེལ་པ།..
སློབ་ཚན་དང་པོ།
སློབ་ཚན་གཉིས་པ།
སློབ་ཚན་གསུམ་པ།..
སློབ་ཚན་བཞི་པ།...
སློབ་ཚན་ལྔ་པ།
སློབ་ཚན་དྲུག་པ།
སློབ་ཚན་བདུན་པ།.
སློབ་ཚན་བརྒྱད་པ།
རྟགས་ཀྱི་འཇུག་པའི་འགྲེལ་པ།
སློབ་ཚན་དགུ་པ། ..……………………………………………………………………………………………..
-
-
-
，
-
.
.
.
.
.
.
.
.
.
.
.
.
.
.
.
.
.
。
。
。
。
。
。
。
。
。
。
。
E
E
E
，
E
E
E
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
-
-
-
-
-
-
-
-
-
-
.
.
.
.
.
，
..............



དཀར་ཆག
............
105
115
སློབ་ཚན་བཅུ་པ།.....…..
སློབ་ཚན་བཅུ་གཅིག་པ།
སློབ་ཚན་བཅུ་གཉིས་པ།
སློབ་ཚན་བཅུ་གསུམ་པ།.
སློབ་ཚན་བཅུ་བཞི་པ...
མཐའ་མར་དགེ་བ་མཇུག་གི་དོན།
མཇུག་བྱང་།
........123
...........
132
............144
.
.
.
.
.
.
.
.
.
.
.
.
144
- 2 -



ལེགས་བཤད་ལྗོན་དབང་དང་དཀའ་གནད་གསལ་བའི་མེ་ལོང་།།
ལེགས་བཤད་ལྗོན་དབང་།
ན་མོ་གུ་རུ་མཉྫ་གྷོ་ཥ་ཡ། །བླ་མ་མཆོག་དང་དབྱེར་མེད་པའི། །འཇམ་དཔལ་དབྱངས་ལ་
གུས་བཏུད་ནས། །ཐུ་མིའི་ལེགས་བཤད་སུམ་ཅུ་པའི། །སྙིང་པོ་མདོར་བསྡུས་བཤད་པར་བྱ། །
དབྱངས་ཀྱི་བྱ་བ་གསལ་པོ་རུ། །བྱེད་པ་ཨི་ཨུ་ཨེ་ཨོ་བཞི། །གསལ་བྱེད་ཀ་སོགས་སུམ་ཅུ་ཡིན། །
ག་ང་ད་ན་བ་མ་འ། །ར་ལ་ས་རྣམས་རྗེས་འཇུག་བཅུ། །ད་དང་ས་གཉིས་ཡང་འཇུག་སྟེ། །ད་ནི་
ན་ར་ལ་གསུམ་དང་། །ས་ནི་ག་ང་བ་མར་འཐོབ། །ག་ད་བ་མ་འ་སྔོན་འཇུག །གོ་ངོ་ནོ་དོ་བོ་མོ་
འོ། ། རོ་ལོ་སོ་ཏོ་སླར་བསྡུ་སྟེ། །རྫོགས་ཚིག་ཟླ་སྡུད་ཅེས་ཀྱང་བྱ། །དྲག་ཡོད་ཏོ་དང་མཐའ་མེད་
འོ། ། གཞན་རྣམས་མིང་མཐའི་རྗེས་མཐུན་སྦྱར། །སུ་ར་རུ་དུ་ན་ལ་ཏུ། །ལ་དོན་རྣམ་པ་བདུན་
ཡིན་ཏེ། །རྣམ་དབྱེ་གཉིས་བཞི་བདུན་པ་དང་། །དེ་ཉིད་ཚེ་སྐབས་རྣམས་ལ་འཇུག །ས་སུ་ག་བ་
དྲག་མཐར་ཏུ། །ང་ད་ན་མ་ར་ལ་དུ། །འ་དང་མཐའ་མེད་ར་དང་རུ། །གི་ཀྱི་གྱི་འི་ཡི་ལྔ་པོ། །རྣམ་
དབྱེ་དྲུག་པ་འབྲེལ་སྒྲ་སྟེ། །དེ་རྣམས་ས་མཐའ་ཅན་ལྔ་ནི། །རྣམ་དབྱེ་གསུམ་པ་བྱེད་སྒྲ་སྟེ། །སྦྱོར་
ཚུལ་ན་མ་ར་ལ་གྱི། །ད་བ་ས་ཀྱི་ག་ང་གི །འ་དང་མཐའ་མེད་འི་དང་ཡི། །ཀྱང་ཡང་འང་གསུམ་
རྒྱན་སྡུད་དེ། །ག་ད་བ་ས་དྲག་མཐར་ཀྱང་། །ང་ན་མ་ར་ལ་མཐར་ཡང་། །འ་དང་མཐའ་མེད་
འང་དང་ཡང་། །ཏེ་དེ་སྟེ་གསུམ་ལྷག་བཅས་ཏེ། །ན་ར་ལ་ས་དྲག་མཐར་ཏེ། །ད་དེ་ག་ང་བ་མ་
འ། །མཐའ་མེད་རྣམས་ལ་ས་སྟེ་འཐོབ། །གམ་ངམ་དམ་ནམ་བམ་མམ་འམ། །རམ་ལམ་སམ་ཏམ་
འབྱེད་སྡུད་དེ། །སྦྱོར་ཚུལ་སླར་བསྡུའི་སྐབས་དང་མཚུངས། །ར་རུ་འི་ཡི་འང་ཡང་རྣམས། །རྐང་
པ་མི་སྐོང་སྐོང་བའི་ཁྱད། །འོ་འུ་འམ་གྱི་གོང་དུ་ཚེག །མེད་དང་ཡོད་པའང་དེ་བཞིན་ཡིན། །



ལེགས་བཤད་ལྗོན་དབང་དང་དཀའ་གནད་གསལ་བའི་མེ་ལོང་།
ནས་ལས་འབྱུང་ཁུངས་དགར་སྡུད་དེ། །འབྱུང་ཁུངས་དངོས་ལ་གང་སྦྱར་འཐུས། །རིགས་
མཐུན་དགར་ནས་མི་མཐུན་ལས། །སྡུད་ལ་ནས་སྒྲ་ཁོ་ན་འཇུག །ཀྱེ་དང་ཀྭ་ཡེ་འབོད་སྒྲ་སྟེ། །
ཕལ་ཆེར་མིང་གི་ཐོག་མར་སྦྱོར། །ནི་ནི་དགར་དང་བརྣན་པའི་སྒྲ། །དང་ནི་སྡུད་འབྱེད་རྒྱུ་
མཚན་དང་། །ཚེ་སྐབས་གདམས་ངག་ལྔ་ལ་འཇུག །མིང་གི་ཐོག་མའི་དེ་སྒྲ་ནི། །ཐ་སྙད་འདས་
མ་ཐག་པ་དང་། །རྣམ་གྲངས་གཞན་ཅན་གཉིས་ལ་འཇུག །ཅི་ཇི་སུ་གང་སྤྱི་སྒྲ་སྟེ། །ཞིག་སྟེ་
སླད་འདྲ་ཕྱིར་ལ་ཅི། །སྙེད་སྲིད་ལྟར་བཞིན་སྐད་ལ་ཇི། །སུ་ནི་གང་ཟག་གང་ཀུན་ལའོ། །ན་རོ་
ཡོད་མེད་པ་བ་མ། །བདག་པོའི་སྒྲ་སྟེ་ག་ད་ན། །བ་མ་ས་དང་དྲག་མཐར་པ། །ང་འ་ར་ལ་མཐའ་
མེད་ལ། །བདག་སྒྲ་ཡར་འགྱུར་བ་དང་ནི། །ཆ་ལ་པ་ཉིད་སྦྱོར་བ་ལེགས། །མིང་མཐའི་པ་བའང་
ཕལ་ཆེར་འདྲ། །མ་ནི་ངེས་མེད་སྐབས་དང་སྦྱར། །མ་མི་མིན་མེད་དགག་སྒྲ་སྟེ། །མ་མི་ཐོག་མ་
མིན་མེད་མཇུག །མ་ནི་བར་གྱི་གསལ་བྱེད་ལའང་། །ཚིག་ཕྲད་ཞིང་སོགས་ང་ན་མ། །འ་དང་ར་
ལ་མཐའ་མེད་མཐར། །ཞིང་ཞེས་ཞེའོ་ཞེ་ན་ཞིག །ག་ད་བ་དང་ད་དྲག་མཐར། །ཅིང་ཅེས་ཅེའོ་
ཅེ་ན་ཅིག །ས་མཐར་དམིགས་བསལ་ཞེས་མ་གཏོགས། །ཤིང་ཤིག་ཤེའོ་ཤེ་ན་འཐོབ། །འོན་ཀྱང་
ཁ་ཅིག་ལྷན་ཅིག་སོགས། །མིང་གི་ཆ་དང་མ་ནོར་གཅེས། །རྐྱང་པ་འཕུལ་ལ་འ་མཐའ་
དགོས། །གུག་སྐྱེད་བརྩེགས་འདོགས་ཅན་རྣམས་སྤོངས། །ལྷུག་པའི་དོན་མང་མིང་མཚམས་
དང་། །དོན་འབྲིང་འབྱེད་དང་དོན་ཉུང་རྫོགས། །ཚིགས་བཅད་ག་མཐར་ཆིག་ཤད་བྱ། །རྫོགས་
ཚིག་མཐའ་ཅན་ལྷུག་པ་དང་། །ཚིགས་བཅད་རྐང་མཐར་ཉིས་ཤད་བྱ། །དོན་ཚན་ཆེན་མོ་
རྫོགས་པ་དང་། །ལེའུའི་མཚམས་སུ་བཞི་ཤད་དགོས། །ང་ཡིག་མ་གཏོགས་ཡིག་ཤད་དབར། །
ཚེག་མེད་དེ་སོགས་ཞིབ་ཏུ་འབད། །ཚིག་གི་ལོ་མས་མ་བསྒྲིབས་ཤིང་། །དོན་གྱི་འབྲས་བུ་
གཡུར་ཟ་བའི། །ལེགས་བཤད་ལྗོན་པའི་དབང་པོ་འདི། །དབྱངས་ཅན་གྲུབ་པའི་རྡོ་རྗེས་སྤེལ།། །།



ལེགས་བཤད་ལྗོན་དབང་དང་དཀའ་གནད་གསལ་བའི་མེ་ལོང་།
དཀའ་གནད་གསལ་བའི་མེ་ལོང་།
ན་མོ་མཉྫ་ཤྲཱི་ཡེ། རྒྱལ་ཀུན་མཁྱེན་པའི་ཡེ་ཤེས་དཔྱིད། །གཞོན་ནུའི་གཟུགས་ཀྱི་རྣམ་
རོལ་བ། །རྗེ་བཙུན་བརྟན་པའི་འཁོར་ལོ་དང་། །དབྱེར་མེད་བླ་མའི་ཞབས་བཏུད་ནས། །མཁས་
མཆོག་ཐུ་མིའི་ཐུགས་མཚོ་ལས། །བྱུང་བའི་བརྡ་སྤྲོད་ཕྱི་མོ་མཆོག །རྟགས་ཀྱི་འཇུག་པའི་སྙིང་
པོའི་དོན། །མདོར་བསྡུས་ཚིག་གིས་གསལ་བར་བྱ། །སྤྱིར་ན་དབྱངས་མོ་གསལ་བྱེད་ཕོ། །དེ་
ཕྱིར་ཀཱ་ལི་སུམ་ཅུ་པོ། །ཕོ་ཡིག་ཡི་གེ་འབའ་ཞིག་ལ། །ནང་གསེས་སྡེ་ཚན་ལྔར་དབྱེ་སྟེ། །ཀ་ཅ་
ཏ་པ་ཙ་རྣམས་ཕོ། །ཁ་ཆ་ཐ་ཕ་ཚ་མ་ནིང་། །ག་ཇ་ད་བ་ཛ་ཝ་ཞ །ཟ་འ་ཡ་ཤ་ས་རྣམས་མོ། །ང་
ཉ་ན་མ་ཤིན་ཏུ་མོ། །ར་ལ་ཧ་ཨ་མོ་གཤམ་སྟེ། །ཨ་ནི་མཚན་མེད་ཅེས་ཀྱང་བྱ། །སྔོན་འཇུག་
ལྔ་ཡི་བ་ཡིག་ཕོ། །ག་ད་མ་ནིང་འ་མོ་ཡིག །མ་ནི་ཤིན་ཏུ་མོ་ཡིན་ནོ། །དེ་རྣམས་གང་ལ་གང་
འཇུག་ན། །ཕོ་ཡིག་བ་ནི་ཀ་ཅ་ཏ། །ཙ་ག་ང་ཇ་ཉ་ད་ན། །ཛ་ཞ་ཟ་ར་ཤ་སར་འཇུག །མ་ནིང་ག་ནི་
ཅ་ཏ་ཙ། །ཉ་ད་ན་ཞ་ཟ་ཡ་ཤ ། སར་འཇུག་མ་ནིང་ད་ཡིག་ནི། །ཀ་པ་ག་བ་ང་མར་འཇུག །མོ་
ཡིག་འ་ནི་ག་ཇ་ད། །བ་ཛ་ཁ་ཆ་ཐ་ཕ་ཚར། །ཤིན་ཏུ་མོ་ཡི་མ་ཡིག་ནི། །ཁ་ཆ་ཐ་ཚ་ག་ཇ་ད། །
ཛ་ང་ཉ་ན་རྣམས་ལ་འཇུག །ཇི་ལྟར་འཇུག་པར་བྱེད་ཅེ་ན། །ཕོ་ནི་སྒྲ་རྩོལ་དྲག་པར་འཇུག །མ་
ནིང་རན་པར་འཇུག་པ་ཡིན། །མོ་ནི་ཞན་པའི་ཚུལ་གྱིས་ཏེ། །ཤིན་ཏུ་མོ་ནི་མཉམ་པས་སོ། །ཅི་
ཕྱིར་འཇུག་པར་བྱེད་ཅེ་ན། །ཐོག་མར་འདི་ལྟར་ཤེས་དགོས་ཏེ། །ལས་གང་ཞིག་ལ་བྱེད་པ་པོ། །
གཞན་དང་དངོས་སུ་འབྲེལ་བ་ཡི། །དབང་དུ་བྱས་ནས་བྱེད་པོ་དང་། །དེ་ཡི་བྱེད་པ་གཉིས་པོ་
ནི། །དངོས་པོ་བདག་ཡིན་བྱ་ཡུལ་དང་། །བྱ་བ་གཉིས་པོ་དངོས་པོ་གཞན། །དེ་བཞིན་བྱེད་པ་པོ་



ལེགས་བཤད་ལྗོན་དབང་དང་དཀའ་གནད་གསལ་བའི་མེ་ལོང་།
གཞན་དང་། །དངོས་སུ་འབྲེལ་མིན་ཇི་ལྟར་ཡང་། །བྱ་བ་བྱས་ཟིན་འདས་པ་དང་། །བྱ་བ་བྱེད་
འགྱུར་མ་འོངས་དང་། །བྱེད་བཞིན་པ་ནི་ད་ལྟ་བ། །ཕོ་ནི་འདས་དང་གཞན་བསྒྲུབ་ཕྱིར། །མ་
ནིང་གཉིས་ཀ་ད་ལྟར་ཆེད། །མོ་ནི་བདག་ད་མ་འོངས་ཕྱིར། །ཤིན་ཏུ་མོ་ནི་མཉམ་ཕྱིར་རོ། །དེ་
ཕྱིར་དུས་གསུམ་དབྱེ་བས་ནི། །བྱེད་ལས་དང་འབྲེལ་ངག་གི་ནི། །སྦྱོར་བ་ཀུན་ལ་ཁྱབ་པ་ཡིན། །
བདག་གཞན་དབྱེ་བས་དེ་ཙམ་དུ། །ཁྱབ་པ་མིན་ཡང་བྱེད་པོ་དང་། །བྱ་ཡུལ་བསྡུ་ཕྱིར་དབྱེ་བ་
དེ། །མཛད་ནས་བདག་གཞན་དང་འབྲེལ་བའི། །བྱ་བྱེད་རྣམས་ཀྱང་དེ་ཁོངས་བསྡུས། །དེས་ན་
དུས་གསུམ་དུ་དབྱེ་བ། །བདག་གཞན་དབྱེ་བས་མ་ཁྱབ་པ། །བསྡུ་བའི་དོན་དུ་ཤེས་དགོས་པར། །
གསུངས་ཀྱང་སྔོན་འཇུག་འ་ཡིག་སྐབས། །བྱེད་ལས་ཙམ་དང་འབྲེལ་བ་ཡི། །དངོས་པོ་བདག་
ལའང་འཇུག་པ་མཐོང་། །དེ་ལྟར་ངེས་ནས་ཕོ་ཡིག་བ། །བསྒྲུབས་སོ་ལྟ་བུ་འདས་པ་དང་། །
བསྒྲུབ་བྱའི་ལྷ་དང་བསྒྲུབ་པར་བྱ། །ཞེས་སོགས་དངོས་པོ་གཞན་ལ་འཇུག །མ་ནིང་ག་ད་གཉིས་
པོ་ནི། ། གཅོད་པ་པོ་དང་གཅོད་པར་བྱེད། །གཅོད་པར་འགྱུར་དང་དཀྲི་བ་པོ། །དཀྲི་བར་བྱེད་
དང་དཀྲི་བར་འགྱུར། །ཞེས་སོགས་དངོས་པོ་བདག་དོན་དང་། །གཅད་བྱའི་ཤིང་དང་གཅད་
པར་བྱ། །དཀྲི་བྱའི་སྣལ་མ་དཀྲི་བར་བྱ། །ཞེས་སོགས་དངོས་པོ་གཞན་དོན་དང་། །གཅོད་བཞིན་
པ་དང་དཀྲི་བཞིན་པ། །ཞེས་སོགས་ད་ལྟ་བསྒྲུབ་ཆེད་འཇུག །མོ་ཡིག་འ་ནི་འཆད་པ་པོ། །
འཆད་པར་བྱེད་དང་འཆད་པར་འགྱུར། །ཞེས་སོགས་དངོས་པོ་བདག་དངོས་དང་། །འགྲོ་བ་པོ་
དང་འགྲོ་བར་བྱེད། །ཅེས་སོགས་བདག་དོན་ཕལ་པ་དང་། །འཁྱིལ་ལོ་ཞེས་སོགས་ད་ལྟ་
དང་། །འཁྱིལ་བར་འགྱུར་སོགས་མ་འོངས་འཇུག །ཤིན་ཏུ་མོ་ཡི་མ་ཡིག་ནི། །བདག་གཞན་
དུས་གསུམ་མཉམ་པར་འཇུག །འོན་ཀྱང་བྱེད་པོ་གཞན་དངོས་དང་། །འབྲེལ་བའི་འདས་ལ་
འའི་སྔོན་འཇུག །མེད་པར་ངེས་ཤིང་ག་ད་ཉུང་། །ད་ལྟ་བ་ལ་བའི་སྔོན་འཇུག །ཉུང་ཞིང་མགོ་



ལེགས་བཤད་ལྗོན་དབང་དང་དཀའ་གནད་གསལ་བའི་མེ་ལོང་། །
ཅན་ད་ལྟ་བར། །བས་འཕུལ་མེད་པར་ངེས་པར་ཙམ། །གཞན་ཡང་བས་འཕུལ་ཅན་ཕལ་
ཆེར། །བྱེད་པ་པོ་ནི་ད་ལྟ་དང་། །བྱ་ཡུལ་མ་འོངས་པར་བསྡུས་ནས། །འདས་ལ་བས་འཕུལ་ཡང་
འཇུག་ཡོད། །ད་ལྟ་བ་ལ་གཉིས་ཀ་མེད། །མ་འོངས་འཕུལ་ཡོད་ཡང་འཇུག་མེད། །སྐུལ་ཚིག་
འཕུལ་མེད་ཡང་འཇུག་ཡོད། །སྐབས་འགར་འདས་དང་སྐུལ་ཚིག་ལ། །ས་རྐྱང་སྦྱར་བས་འཐུས་
པའང་ཡོད། ། རྗེས་འཇུག་ཡི་གེ་བཅུ་པོ་ཡི། །ག་ད་བ་ས་བཞི་རྣམས་ཕོ། །ང་མ་འ་གསུམ་མོ་ཡིན་
ཞིང་། །ན་ར་ལ་གསུམ་མ་ནིང་སྟེ། །མིང་གཞི་ཡི་གེ་ཀུན་ལ་འཇུག །ཇི་ལྟར་འཇུག་ཚུལ་གཉིས་
ཡིན་ཏེ། ། དང་པོ་སྒྲ་ཡི་འཇུག་ཚུལ་ནི། །ཕོ་ཡིག་ག་ཡིག་ཡང་འཇུག་ཅན། །སྐྱེས་བུ་རབ་དང་ཕོ་
ཡིག་བ། །ཡང་འཇུག་ཅན་ནི་སྐྱེས་བུ་འབྲིང་། །ག་བ་ཡང་འཇུག་མེད་པ་དང་། །ད་སའི་མཐའ་
ཅན་ཐ་མ་སྟེ། །དྲག་པ་ཕོ་ལ་ནང་གསེས་ཀྱིས། །དྲག་ཞན་བར་མ་གསུམ་དུ་དབྱེ། །དེ་བཞིན་ཞན་
པ་མོ་ལ་ཡང་། །ནང་གསེས་དྲག་ཞན་གཉིས་དབྱེ་སྟེ། །ང་མ་ཡང་འཇུག་ཅན་མོ་དང་། །ང་མ་
ཡང་འཇུག་མེད་པ་དང་། །འ་མཐའ་ཅན་རྣམས་ཤིན་ཏུ་མོ། །བར་མ་མ་ནིང་ན་ར་ལ། །ཡང་
འཇུག་ཡོད་དམ་མེད་ཀྱང་རུང་། །མིང་གཞི་ཕོ་ཡིག་མཐར་ཡོད་དང༌། །མིང་གཞི་མ་ནིང་རྗེས་
སུ་ནི། ། ཡང་འཇུག་དང་བཅས་ཞུགས་པ་ན། །དྲག་དང་ཕྲད་པས་དྲག་པར་འགྱུར། །མིང་གཞི་
མོ་ཡིག་རྗེས་སུ་ནི། །ཡང་འཇུག་མེད་པར་ཞུགས་པ་ན། །ཞན་དང་ཕྲད་པས་ཞན་པར་
འགྱུར། །དེ་གཉིས་འགྱུར་བ་མ་ནིང་ཡིན། །མིང་གཞི་མོ་ཡིག་རྗེས་སུ་ནི། །ཡང་འཇུག་དང་
བཅས་ཞུགས་པ་ན། ། དྲག་ཞན་གཉིས་ཀའི་ཆ་ལྡན་ཕྱིར། །མཚན་གཉིས་མ་ནིང་ཞེས་སུ་
གྲགས། །མིང་གཞི་མ་ནིང་རྗེས་སུ་ནི། །ཡང་འཇུག་མེད་པར་ཞུགས་པ་ན། །དྲག་ཞན་གང་
དུའང་མི་འགྱུར་བས། ། མཚན་མེད་མ་ནིང་ཞེས་སུ་འདོད། །གཉིས་པ་དོན་ལ་གཉིས་ཡོད་
པའི། །སྔ་མ་གང་ལྟར་འགྱུར་བ་ནི། །རྗེས་འཇུག་གང་ལ་ཞུགས་པ་ཡི། །མིང་དེས་བདག་གཞན་



ལེགས་བཤད་ལྗོན་དབང་དང་དཀའ་གནད་གསལ་བའི་མེ་ལོང་།
སོགས་གང་སྟོན། །ཕལ་ཆེར་མིང་དེའི་སྔོན་འཇུག་གི །ནུས་པར་སྦྱར་ནས་རྟོགས་པར་བྱ། །ཕྱི་
མ་ཇི་ལྟར་འགྱུར་བ་ནི། །རྗེས་འཇུག་ཕོ་ཡིས་ཕོ་ཡིག་གི །མིང་མཐའ་གཞན་དྲངས་དེ་བཞིན་
དུ། །མོ་ཡིས་མོ་ཡི་མིང་མཐའ་དང་། །མ་ནིང་གིས་ནི་མ་ནིང་དྲངས། །དེ་རྣམས་རྟགས་
མཚུངས་འདྲེན་ཚུལ་ཏེ། །བརྗོད་བདེ་འདྲེན་པའང་ཤིན་ཏུ་མང་། །གཞན་ཡང་མིང་མཐའ་དེ་
ཉིད་ཀྱིས། །རྟགས་མཚུངས་པའམ་སྒྲ་མཐུན་པའི། །རྣམ་དབྱེ་བརྒྱད་དང་སླར་བསྡུ་སོགས། །སྔ་
མའི་ཤུགས་དང་མཐུན་པར་འདྲེན། ། དེ་དག་ནང་གསེས་གང་འཇུག་ནི། །རྣམ་དབྱེའམ་ཕྲད་
བཅས་མིང་ཚིག་དེའི། །མཐར་སྦྱར་མིང་དོན་ལས་ཤེས་བྱ། །དེ་ཡང་ཆོས་རྣམས་ངོ་བོ་
ཙམ། །བརྗོད་པ་རྣམ་དབྱེ་དང་པོ་སྟེ། །དཔེར་ན་ བུམ་པ་ཀ་བ་བཞིན། །གསལ་བྱེད་བོད་ཀྱི་སྐད་
ལ་ཉུང་། །ལས་དང་བྱ་ཡུལ་དོན་གཅིག་སྟེ། །དེ་ལྟའི་བྱ་བའི་ཡུལ་ཞིག་ལ། །བྱ་བ་བྱས་པར་སྟོན་
པ་ལ། །གཉིས་པ་ལས་སུ་བྱ་བ་དང་། །གཉིས་པའི་ནང་ཚན་དེ་ཉིད་དང་། །བཞི་པ་དགོས་ཆེད་
གསུམ་འདྲ་ཡང་། །བྱ་བ་བྱས་པས་བྱ་བའི་ཡུལ། །དེ་འམ་དེ་དང་འབྲེལ་བ་ལ། །ཕན་ཐོགས་མེད་
ན་གཉིས་པ་སྟེ། །དཔེར་ན་ཤར་དུ་འགྲོ་ ལྟ་བུ། །ཕན་ཐོགས་ཡོད་ན་བཞི་པ་སྟེ། །དཔེར་ན་སློང་
ལ་སྦྱིན་ལྟ་བུ། །ཕན་ཐོགས་མེད་ཀྱང༌ བྱ་ཡུལ་དང་། །བྱ་བ་ངོ་བོ་གཅིག་ཡིན་ན། །གཉིས་པའི་
ནང་ཚན་དེ་ཉིད་དེ། །དཔེར་ན་འོད་དུ་འཚེར་ལྟ་བུ། །གང་ཞིག་གང་ལ་བརྟེན་པའམ། །གནས་
དང་ཡོད་པའི་དོན་ཙམ་ལས། །བྱ་བ་གཏན་ནས་མི་བྱེད་ན། །རྣམ་དབྱེ་བདུན་པ་གནས་གཞི་
སྟེ། །དཔེར་ན་སྟེང་དུ་མི་ཡོད་ལྟར། །ཚེ་སྐབས་གཉིས་དང་དོན་འདྲ་ན། །བདུན་པའི་ནང་ཚན་
ཚེ་སྐབས་ཏེ། དཔེར་ན་མཆུ་ཟླ་ཤར་བ་ན། །ཆོ་འཕྲུལ་དུས་ཆེན་ཚུགས་ལྟ་བུ། །རྣམ་དབྱེ་གཉིས་
བཞི་བདུན་པ་དང་། །དེ་ཉིད་ཚེ་སྐབས་གསལ་བྱེད་སྒྲ། །སུ་ར་རུ་དུ་ན་ལ་ཏུ། །ཡིན་ཞིང་ཕལ་
ཆེར་ལ་སྒྲ་དང་། །མཐུན་པའི་ལ་དོན་རྣམ་དབྱེའང་ཟེར། །འོན་ཀྱང་ན་ལ་དེ་ཉིད་ལ། །མི་འཇུག་



ལེགས་བཤད་ལྗོན་དབང་དང་དཀའ་གནད་གསལ་བའི་མེ་ལོང་།
སྨྲ་བའི་སྒོ་ལས་གསུངས། །རྣམ་དབྱེ་གང་ལ་སྦྱོར་ཡུལ་དེས། །ཉེ་འགྱངས་གང་ལ་བྱ་བ་
ཞིག །བྱས་ན་གསུམ་པ་བྱེད་སྒྲ་སྟེ། །དཔེར་ན་བདག་གིས་བཤད་ལྟ་བུ། །བྱ་བ་གཏན་ནས་མི་
བྱེད་པར། །སྔ་ཕྱི་འབྲེལ་བྱེད་ཙམ་སྟོན་ན། །རྣམ་དབྱེ་དྲུག་པ་འབྲེལ་སྒྲ་སྟེ། །དཔེར་ན་བདག་གི་
མིག་ལྟ་བུ། །རྣམ་དབྱེ་གསུམ་དྲུག་གསལ་བྱེད་སྒྲ། །ས་མཐའ་ཡོད་དང་མེད་པ་ཡི། །གི་ཀྱི་གྱི་འི་
ཡི་ལྔ་ཡིན། །གང་ཞིག་གང་ལས་བྱུང་བ་འམ། །བྱེ་དང་ལྷུང་བའི་དོན་ལྡན་ན། །རྣམ་དབྱེ་ལྔ་པ་
འབྱུང་ཁུངས་ཏེ། །དཔེར་ན་ཞལ་ནས་ཐོན་ལྟ་བུ། །གསལ་བྱེད་སྒྲ་ནི་ནས་ལས་ཏེ། །དགར་དང་
སྡུད་པའང་ལྔ་པར་གཏོགས། །གཞན་ཡང་ཚིག་དོན་གོང་འོག་ཏུ། །བསྡུ་རྒྱུ་ཡོད་ན་སྡུད་པའི་
སྒྲ། །དང་དང་ཀྱང་ཡང་འང་སོགས་སྦྱོར། ། རྣམ་གྲངས་དུ་མས་དོན་བསྐྱར་ན། །འབྱེད་སྡུད་སྒྲ་
འཇུག་དགག་པ་དང་། །བདག་དོན་ཡོད་ན་ཐོག་མཐའ་རུ། །པ་སྡེའི་རྟགས་རྣམས་ཅི་རིགས་
འཇུག །རྒྱན་དུ་གྱུར་པའི་ཚིག་ཕྲད་ཀྱང་། །དོན་ལ་བསྙེགས་པ་ཡོད་ན་སྦྱོར། །དེ་བཞིན་བསྟན་
བྱ་ལྷག་ཡོད་ན། ལྷག་བཅས་སྒྲ་སྦྱོར་ཚིག་དོན་ནི། །རྫོགས་ན་སླར་བསྡུའི་སྒྲ་རྣམས་
སྦྱོར། །དགོས་པ་ཅི་ཕྱིར་འཇུག་ཅེ་ན། །མོ་ཡིག་དབྱངས་དང་མི་ལྡན་ན། །ཕོ་ཡིག་གསལ་བྱེད་
བརྗོད་མི་ནུས། །དེ་ཕྱིར་དབྱངས་ལྔར་བཞེད་པ་བདེ། །ཕོ་ཡིག་དབྱངས་ལྡན་དེ་དག་
ལའང་། །རྗེས་འཇུག་བཅུ་པོ་མ་ཞུགས་ན། །དོན་གྱི་ངོ་བོ་ཙམ་སྟོན་པའི། །མིང་དང་དོན་གྱི་ཁྱད་
པར་རྣམས། །སྟོན་པའི་ཚིག་དང་དོན་ལྡན་པའི། །ངག་གི་བརྗོད་པ་ཡོད་མིན་ཏེ། །ཡི་གེའི་
ཁོངས་ནས་མིང་དབྱུང་ཞིང་། །མིང་གི་ཁོངས་ནས་ཚིག་ཕྱུང་ནས། ། ཚིག་གིས་དོན་རྣམས་སྟོན་
པས་སོ། །མིང་ཚིག་བརྗོད་པ་མེད་ན་ནི། །ཐུན་མོང་ཐུན་མོང་མ་ཡིན་པའི། །ཤེས་བྱ་སྟོན་པའང་
མེད་པར་འགྱུར། །དེ་ཕྱིར་འཕགས་ཡུལ་མཁས་རྣམས་ཀྱི། །རྗེས་སུ་འབྲངས་ནས་གསུངས་པ་
འདི། །སྐྱེ་བོ་ཀུན་གྱིས་རྟོགས་གྱུར་ཅིག །ཚིག་གི་སྒྲ་ཙམ་འདྲ་ན་ཡང་། །དོན་ལ་ཁྱད་པར་



ལེགས་བཤད་ལྗོན་དབང་དང་དཀའ་གནད་གསལ་བའི་མེ་ལོང་།
ཤིན་ཏུ་ཆེ། །དེ་ཕྱིར་བརྡ་དག་ལ་བརྟེན་ནས། །མ་ནོར་དོན་རྣམས་འཚོལ་བར་གཅེས། །དོན་ལ་
མ་རྨོངས་རྨོངས་པ་ཡང་། །ལུགས་འདིར་མཁས་མིན་གྱིས་བྱེད་དེ། །སྒྲ་ཤེས་དོན་ལ་མི་རྨོངས་
ཞེས། །མཁས་པའི་གསུང་ལ་ཡོངས་སུ་གྲགས། །འདི་ལ་མ་སྦྱང་རྨོངས་ཚོད་ཀྱིས། །འཆད་རྩོད་
རྩོམ་པའི་གྲྭར་འཇུག་པ། །ཝ་སྐྱེས་སེང་ལྤགས་གྱོན་པ་བཞིན། ། ནམ་ཞིག་རྗེས་ངན་གསལ་བར་
གྱུར། །དེ་ཕྱིར་བློ་གསལ་དོན་གཉེར་རྣམས། །རྟགས་འཇུག་དཀའ་གནད་གཟུགས་བརྙན་
ཀུན། །གསལ་བར་འཆར་བའི་མེ་ལོང་འདིར། །ལ་འུར་གཟིགས་མོར་སྤྱོན་དང་ཀྱེ། །འདི་ལ་
ནོངས་པའི་ཚོགས་མཆིས་ན། །གཟུར་གནས་མཁས་པའི་སྤྱན་སྔར་འཆགས། །ཅུང་ཟད་འབད་
ལས་ཐོབ་པའི་དགེས། །ཀུན་གྱིས་འདི་དོན་རྟོགས་པར་ཤོག ། །།



སུམ་ཅུ་པའི་འགྲེལ་པ།
སུམ་རྟགས་ཀྱི་འགྲེལ་པ་བློ་གསར་
འཇུག་ངོགས།
ཐོག་མར་དགེ་བ་ཀླད་ཀྱི་དོན།
དང་པོ། མཆོད་བརྗོད་དང་བརྩམ་པར་
དམ་བཅའ་བ།
ན་མོ་གུ་རུ་ཀརྨ་ཀ་ཡེ། །
འཇམ་དཔལ་དབྱངས་དངོས་ཐུ་མི་སམ་བྷོ་ཊ། ། །
ཐམས་ཅད་མཁྱེན་པ་ཆོས་ཀྱི་འབྱུང་གནས་དང་། །
ལུང་རིགས་སྨྲ་བ་དངུལ་ཆུ་ཡབ་སྲས་སོགས། །
གངས་ཅན་བརྡ་སྤྲོད་པ་རྣམས་ཕྱག་གི་ཡུལ། །
ལྔ་རིག་སྤྱི་དང་ཁྱད་པར་བརྡ་སྤྲོད་ཀྱི། །
གཞུང་ལུགས་དཀའ་བའི་མདུད་པ་མ་ལུས་པ། །
རྣམ་དཔྱོད་སོར་མོས་བཀྲོལ་ལ་ཐོགས་མེད་པའི། །
བཤེས་གཉེན་དམ་པའི་ཞབས་རྡུལ་སྤྱི་བོས་བསྙེན། །
བརྡ་སྤྲོད་རིག་པའི་མཚོ་མོ་འཁྱིལ་བ་ལ། །
9



སུམ་ཅུ་པའི་འགྲེལ་པ།
བདག་བློ་ཀུ་ཤའི་རྩེ་མོ་བྲན་པ་ལས། །
སུམ་རྟགས་འགྲེལ་བ་ཆུ་ཡི་ཟེགས་མ་ཙམ། །
རང་འདྲའི་སྐལ་དམན་འགའ་ལ་ཕན་ཕྱིར་འབྲི། །
གཉིས་པ། གཞུང་འདི་དང་འབྲེལ་བའི་མཁས་དབང་འགའ་ཞིག་གི་བྱུང་བ་
བརྗོད་པ་ལ།
༡ ཐུ་མི་སམ་བྷོ་ཊ། བོད་ཀྱི་བརྡ་སྤྲོད་རིག་པའི་གཞུང་བོད་ཀྱི་ཡི་གེའི་གཟུགས་ཀྱི་གཞུང་ཐོག་
མར་སྲོལ་གཏོད་པ་པོ་ཐུ་མི་སམ་བྷོ་ཊ་ནི་སྤྱི་ལོ་༦༡༨ས་སྟག་ལོར་ཐུ་མི་ཨ་ནུའི་སྲས་སུ་འཁྲུངས།
སྐུ་ན་ཆུང་དུས་ནས་བློ་རིག་བཀྲ་ཞིང་། དགུང་ལོ་བཅུ་དྲུག་པ་སྤྱི་ལོ་༦༣༣ཆུ་སྦྲུལ་ལོར་ཆོས་
རྒྱལ་སྲོང་བཙན་སྒམ་པོའི་དགོངས་པ་ལྟར་རྒྱ་གར་དུ་སློབ་སྦྱོང་ལ་ཕེབས། སྤྱི་ལོ་༦༤༠ཡས་
མས་སུ་ནང་ཆོས་ཀྱི་རྒྱ་གཞུང་འགའ་ཞིག་བསྣམས་ཏེ་བོད་དུ་ཕྱིར་ལོག་ཕེབས་ཏེ་ལྷ་སའི་སྐུ་
མཁར་མ་རུ་ཞེས་བྱ་བ་ད་ལྟའི་ཕ་བོང་ཁ་ལ་བཞུགས་གནས་བཅས་ཏེ་བོད་ཀྱི་རྒྱལ་པོ་དང་བློན་
པོ་འགའ་ཞིག་ལ་ལེགས་སྦྱར་གྱི་སྐད་ཡིག་སློབ་ཁྲིད་མཛད་པ་དང་། ལེགས་སྦྱར་གྱི་བརྡ་སྤྲོད་
པའི་གཞུང་རྣམས་གཞིར་བཟུང་ནས་བོད་རང་གི་སྐད་ཡིག་གི་ཁྱད་ཆོས་དང་ལྡན་པའི་སུམ་
རྟགས་དག་གསུམ་སོགས་སྐབས་དོན་བརྒྱད་ཀྱི་བདག་ཉིད་ཅན་གྱི་བོད་ཀྱི་བརྡ་སྤྲོད་རིག་པའི་
གཞུང་ལུགས་ཤིག་བརྩམས་གནང་མཛད། དུས་དེ་ནས་བཟུང་ནང་པ་སངས་རྒྱས་པའི་ཆོས་
དང་རིག་གཞུང་རྣམས་བོད་ལ་དར་བའི་འགོ་ཚུགས་པ་རེད། ཆོས་རྒྱལ་སྲོང་བཙན་སྒམ་པོ་
འདས་རྗེས་ཀྱི་ཐུ་མིའི་མཛད་རྗེས་དང་དུས་ནམ་ཞིག་ན་སྐུ་གཤེགས་པ་སོགས་ཀྱི་ལོ་རྒྱུས་ད་
10



སུམ་ཅུ་པའི་འགྲེལ་པ།
བར་མ་རྙེད་པར་གྲགས། ། །
༢ སི་ཏུ་པཎ་ཆེན་བསྟན་པའི་ཉིན་བྱེད། སི་ཏུ་ཆོས་ཀྱི་འབྱུང་གནས་ནི་རབ་བྱུང་བཅུ་གཉིས་
པའི་ས་ཡོས་སྤྱི་ལོ་༡༦༩༩ལོའི་ཟླ་བ་བཅུ་གཅིག་པའི་ཚེས་བཅུ་ཉིན་སྡེ་དགེའི་ཨ་ར་རོང་དུ་
གྲགས་པ་ཨ་ལོ་དེང་རིང་སྒང་དུ་ཡབ་ངག་དབང་ཚེ་རིང་དང་། ཡུམ་ཁྲ་འགུ་མ་གཉིས་ཀྱི་སྲས་
སུ་སྐུ་འཁྲུངས། འོན་ཀྱང་ཀརྨ་པ་ཡེ་ཤེས་རྡོ་རྗེས་སི་ཏུ་ལྕགས་འབྲུག་ལོ་པ་ཨ་ལོར་འཁྲུངས་
ཞེས་གསུངས་པ་ལ་བརྟེན་ནས་རྗེས་སུ་ཡོངས་གྲགས་སུ་དགུང་སྙིང་ལྕགས་འབྲུག་ལོ་༡༧༠༠
ལོར་འཁྲུངས་པར་བརྩི་སྲོལ་ཆགས། དགུང་ལོ་བདུན་པ་མེ་ཁྱི་སྤྱི་ལོ་༡༧༠༦ལོར་ཞྭ་དམར་
དཔལ་ཆེན་ཆོས་ཀྱི་དོན་གྲུབ་ཀྱིས་སི་ཏུ་གོང་མའི་ཡང་སྲིད་དུ་ངོས་འཛིན་གནང་། དགུང་
གྲངས་ཉེར་གསུམ་པ་སྤྱི་ལོ་༡༧༢༢ཆུ་ཕོ་སྟག་གི་ལོའི་ཟླ་བ་བཅུ་གཅིག་པའི་ཚེས་གཉིས་ལ་
མཚུར་ཕུ་དགོན་གྱི་གཙུག་ལག་ཁང་དུ་ཞྭ་དམར་ཅོད་པན་འཛིན་པ་བརྒྱད་པ་དཔལ་ཆེན་ཆོས་
ཀྱི་དོན་གྲུབ་ཀྱིས་མཁན་སློབ་སྦྲགས་མ་དང་བཅས་ལྔ་ཚོགས་ཀྱི་དབུས་སུ་བསྙེན་པར་རྫོགས།
དབུས་གཙང་ཁམས་གསུམ་གྱི་རིས་མེད་མཁས་དབང་བཅུ་ཕྲག་ལྔ་ལྷག་ཡོངས་འཛིན་དུ་
བསྟེན་ཏེ་སྒྲ་ཚད་བཟོ་གསོ་ཡན་ལག་དང་བཅས་པའི་ཐུན་མོང་རིག་གནས་དང་ནང་རིག་པའི་
སྐོར་དབུ་ཕར་མཛོད་སོགས་མདོ་ཕྱོགས་དང་། བདེ་དགྱེས་གསང་གསུམ་སོགས་སྔགས་ཀྱི་
རྒྱུད་སྡེ་ཆེན་པོ་བཞི་ཁྱད་པར་ཟབ་ལམ་ནཱ་རོ་ཆོས་དྲུག་གི་གདམས་པ་སོགས་གསན་བསམ་སྒོམ་
པ་མཐར་ཕྱིན་སྒོ་ནས་ཐུགས་ཀྱི་དཔལ་བེའུར་ཡོངས་སུ་གཏམས། མཁས་པའི་ཡང་རྩེར་སོན།
རབ་བྱུང་བཅུ་གཉིས་པའི་མེ་ལུག་སྤྱི་ལོ་༡༧༢༧ལོའི་བོད་ཟླ་གསུམ་པའི་ཚེས་བདུན་ལ་དཔལ་
སྤུངས་དགོན་པ་གསར་འདེབས་ཀྱི་རྨང་བཏིང་། དགུང་ལོ་སུམ་ཅུ་པའི་ས་བྱ་ལོར་སུམ་རྟགས་
ཀྱི་འགྲེལ་པ་མུ་ཏིག་ཕྲེང་མཛེས་འབྲི་རྒྱུའི་དབུ་བརྩམས། དགུང་ལོ་སོ་བདུན་པ་མེ་འབྲུག་སྤྱི་



སུམ་ཅུ་པའི་འགྲེལ་པ།
ལོ་༡༧༣༦ལོར་བོད་གཞུང་དགའ་ལྡན་ཕོ་བྲང་གི་བཀའི་མདུན་ན་འདོན་ཆེན་པོ་མདོ་མཁར་
ཞབས་དྲུང་ཚེ་རིང་དབང་རྒྱལ་གྱིས་སི་ཏུ་པཎ་ཆེན་མདུན་དུ་སུམ་རྟགས་སོགས་རིག་གནས་
འགའ་ཞིག་ལ་སློབ་གཉེར་གནང་། རྗེ་ཉིད་ཀྱི་དགོངས་བཞེད་གཅིག་ཏུ་བསྡུས་པའི་སུམ་
རྟགས་ཀྱི་འགྲེལ་པ་ཞིག་བརྩམ་དགོས་པའི་བཀའ་ཕེབས། སྔར་གྱི་སུམ་རྟགས་འགྲེལ་འཕྲོ་
རྙིང་པ་ལ་གཞིར་བཟུང་རྒྱ་གར་གྱི་བརྡ་སྤྲོད་རིག་པའི་སྒྲ་གཞུང་ཀ་ཙན་དབྱངས་གསུམ་ལ་
གཞུང་ལུགས་ཀྱི་ཁུངས་བཅོལ། བོད་ཡུལ་སྟོད་སྨད་བར་གསུམ་གྱི་ཡུལ་སྐད་ལ་ཞིབ་འཇུག་
གནང་ཞིང་དགུང་ལོ་ཞེ་ལྔ་པ་ཤིང་བྱི་སྤྱི་ལོ་༡༧༤༤ལོར་མུ་ཏིག་ཕྲེང་མཛེས་ཡོངས་སུ་གྲུབ་པས་
བོད་ཁམས་ཡོངས་ཀྱི་མཁས་པ་རྣམས་ཀྱི་གཙུག་རྒྱན་དུ་གྱུར། མདོ་མཁར་ཞབས་དྲུང་ཚེ་
རིང་དབང་རྒྱལ་གྱིས་བོད་གཞུང་དགའ་ལྡན་ཕོ་བྲང་གི་སློབ་གཉེར་བ་རྣམས་གཙོས་པའི་སེ་
འབྲས་དགའ་གསུམ་སོགས་རིག་གནས་སློབ་གཉེར་གནང་མཁན་རྣམས་ལ་སི་ཏུའི་སུམ་རྟགས་
འགྲེལ་ཆེན་ཐོག་ནས་གསན་བསམ་གནང་རྒྱུའི་གོ་སྐབས་སྤེལ། རིས་མེད་བླ་སྤྲུལ་དང་སྡེ་
འབངས་ཡོངས་ལ་ཇི་ལྟར་འཚམས་པའི་དབང་ལུང་མན་ངག་རབ་བྱུང་བསྙེན་རྫོགས་ཀྱི་སྡོམ་
པ་སོགས་ཀྱི་བཀའ་དྲིན་བསྩལ། ། །
མདོར་ན་སི་ཏུ་ཆོས་ཀྱི་འབྱུང་གནས་ཀྱི་སྔར་མེད་པའི་མཛད་རྗེས་གཙོ་བོ། རབ་བྱུང་
བཅུ་གཉིས་པའི་མེ་ལུག་སྤྱི་ལོ་༡༧༢༧ལོར་ཤར་དཔལ་སྤུངས་དགོན་པ་རྟེན་བརྟེན་པ་དང་བཅས་
པ་གསར་དུ་བཞེངས་པ་དང་གཅིག རབ་བྱུང་བཅུ་གསུམ་པའི་ཤིང་ཁྱི་སྤྱི་ལོ་༡༧༥༤ལོར་དཔལ་
སྤུངས་ལྔ་རིག་སློབ་གླིང་བཙུགས་ནས་མདོ་སྔགས་རིག་གནས་དང་བཅས་པའི་འཆད་ཉན་གྱི་
རྒྱུན་སྤེལ་བ་དང་གཉིས། རྒྱ་གར་དང་། བལ་ཡུལ་དུ་ཕེབས་ནས་བརྡ་སྤྲོད་སྨྲ་བ་རྣམས་དང་
བགྲོ་གླེང་གནང་ཞིང་འཕགས་ཡུལ་གྱི་སྒྲ་རིག་པའི་སྐོར་ལ་ཞིབ་འཇུག་མཐར་ཕྱིན་པ་མཛད།



སུམ་ཅུ་པའི་འགྲེལ་པ།
སྒྲ་གཞུང་ཙནྡྲ་པའི་རྩ་བ་བོད་སྐད་དུ་བསྒྱུར་ཅིང་དེའི་འགྲེལ་ཆེན་སི་ཏུའི་སྒྲ་འགྲེལ་ཆེན་མོ་
ཞེས་པོད་གསུམ་ཡོད་པ་བརྩམས་ཏེ་སྔར་མེད་པའི་སྒྲ་འགྲེལ་ཆེན་མོ་ཞིག་གསར་དུ་བསྐྲུན་ཡོད་
པ་དང་གསུམ། རྒྱ་གར་གྱི་བརྡ་སྤྲོད་པའི་གཞུང་མང་དག་ལ་དཔྱད་གཞི་གནང་ཞིང་། མདོ་
དབུས་ཁམས་གསུམ་གྱི་བོད་ཀྱི་ཡུལ་གྲུ་ཐམས་ཅད་བསྐོར་ནས་སྐད་ཡིག་དང་། བརྡ་སྤྲོད་ཞིབ་
འཇུག་གནང་ཞིང་ཐུ་མིའི་དགོངས་དོན་གསར་དུ་བཀྲལ་བའི་བོད་ཀྱི་བརྡ་སྤྲོད་པའི་འགྲེལ་
ཆེན་མུ་ཏིག་ཕྲེང་མཛེས་བརྩམས་ནས་བོད་ཁམས་ཡོངས་ལ་གཅིག་འགྱུར་རང་བཞིན་ལྡན་
པའི་སུམ་རྟགས་འཆད་སྲོལ་གསར་དུ་སྤེལ་བ་དང་བཞི། རྒྱ་ནག་གི་སྨན་རྩིས་རིག་པ་ལ་ཞིབ་
འཇུག་མང་པོ་གནང་བ་མ་ཟད། རྒྱ་རྩིས་རིན་ཆེན་ཕྲེང་བ་ཞེས་པ་བོད་སྐད་དུ་བསྒྱུར་ཞིང་
རྒྱ་ཡི་ས་གླང་བརྟག་པའི་རྩིས་འབྲས་རྒྱ་ནག་གླང་རྩིས་ཐོག་མར་བོད་སྐད་ལ་བསྒྱུར་ཞིང་བོད་
ཁམས་ཡོངས་ལ་བརྟག་སྲོལ་དར་བ་དང་ལྔ། རྒྱལ་བའི་བཀའ་འགྱུར་ཆེན་མོ་སྤར་དུ་བརྐོ་བའི་
སྔོན་འགྲོའི་མཐུན་རྐྱེན་དུ་དབུས་གཙང་ཁམས་གསུམ་གྱི་བྲིས་པ་མང་པོ་གདན་དྲངས་ནས་
ཡིག་གཟུགས་ལེགས་བཅོས་བྱས་པའི་སྡེ་བྲིས་ཞེས་པ་འདི་གསར་གཏོད་གནང་བ་དང་དྲུག་
སྡེ་དགེ་ཆོས་རྒྱལ་བསྟན་པ་ཚེ་རིང་གིས་རྒྱལ་བའི་བཀའ་འགྱུར་སྤར་ཤིང་བརྐོ་གནང་སྐབས་
སུ་ཚལ་པའི་བཀའ་འགྱུར་རྙིང་པ་ལ་གཞིར་བཅས་རྒྱལ་བའི་བཀའ་ཡིན་མིན་ཐེ་ཚོམ་ཅན་གྱི་
དོགས་གཞི་ཡོད་རིགས་ཕྱིར་ཕུད་ནས་རྒྱལ་བའི་བཀའ་ཡིན་ཐག་ཆོད་པ་རྣམས་ཕྱོགས་གཅིག་
ཏུ་བསྡུས་ཤིང་། བཀའ་འགྱུར་རྣམ་དག་ཕྱོགས་སྒྲིག་གནང་བ་དང་ཆབས་ཅིག་སྤར་ཤིང་ལ་ཞུ་
དག་མཛད་པ་དང་བདུན་བཅས་ནི་སི་ཏུ་ཆོས་ཀྱི་འབྱུང་གནས་ཀྱིས་བོད་ཀྱི་ཤེས་རིག་འཛིན་
སྐྱོང་ཐད་བཞག་པའི་མཛད་རྗེས་གཙོ་བོ་རྣམས་ཡིན། དགུང་ལོ་དོན་ལྔ་པ་རབ་བྱུང་བཅུ་
གསུམ་པའི་ཤིང་རྟ་སྤྱི་ལོ་༡༧༧༤ལོའི་ཟླ་བ་གཉིས་པའི་ཉེར་བཞི་ཉིན་ཧོར་ཁ་ས་དགོན་པའི་ཉེ་



སུམ་ཅུ་པའི་འགྲེལ་པ།
འགྲམ་ཀླུ་གོང་ཐང་དུ་སྐུ་ཞི་བར་གཤེགས་པའི་ཚུལ་བསྟན་ཏོ། །
༢ དབྱངས་ཅན་གྲུབ་པའི་རྡོ་རྗེ། དབྱངས་ཅན་གྲུབ་པའི་རྡོ་རྗེ་ནི་མཐོང་སྨོན་རྫོང་ཁོངས་སུ་
རབ་བྱུང་བཅུ་བཞི་པའི་ས་མོ་སྦྲུལ་སྤྱི་ལོ་༡༨༠༩ལོར་འཁྲུངས། མཚན་འཇམ་དབྱངས་རྡོ་རྗེ་ཞེས་
གསོལ། དགུང་ལོ་བཅུ་གཅིག་པར་བཀྲ་ཤིས་དགེ་འཕེལ་དགོན་གྱི་བླ་མ་དཀོན་མཆོག་ཆོས་
འཕེལ་དྲུང་དུ་སྡོམ་པ་བཞེས་ཏེ་མཚན་བློ་བཟང་ཆོས་འཕེལ་དུ་བཏགས། དགུང་ལོ་སུམ་ཅུ་
པར་བླ་མའི་མདུན་དུ་སྙན་ངག་དང་སྒྲ་ཀཱ་ལ་པའི་རྒྱུགས་ཕུལ་བས་བླ་མས་ཐུགས་དགྱེས་པ་ཆེན་
པོས་ཀུན་བཤད་ཀྱི་མིང་དབྱངས་ཅན་གྲུབ་པའི་རྡོ་རྗེ་ཞེས་གནང་། དགུང་ལོ་སོ་ལྔ་སྟེ་ཆུ་མོ་
ཡོས་སྤྱི་ལོ་༡༨༤༣ལོར་ལེགས་བཤད་ལྗོན་དབང་དང་དཀའ་གནད་གསལ་བའི་མེ་ལོང་བརྩམས་
གནང་མཛད་པ་དང་། དགུང་ལོ་བདུན་དགུར་ཕེབས་པ་མེ་མོ་ཕག་སྟེ་སྤྱི་ལོ་༡༨༨༧ལོར་དགོངས་
པ་ཆོས་དབྱིངས་སུ་ཐིམ། །ཁ་ཅིག་ན་རེ། ལེགས་བཤད་ལྗོན་དབང་སྤྱི་ལོ་༡༩༠༡དང་དཀའ་
གནད་གསལ་བའི་མེ་ལོང་སྤྱི་ལོ་༡༩༠༣ལོར་བརྩམས་ཞེས་ཟེར་བ་ཁོང་གི་རྣམ་ཐར་རྣམས་སུ་
ཆུ་ཡོས་ལོར་བརྩམས་ཞེས་འཁོད་འདུག་པ་རྩིས་ནོར་གྱིས་རབ་བྱུང་བཅོ་ལྔ་པའི་ཆུ་ཡོས་ལོ་སྟེ་
སྤྱི་ལོ་༡༩༠༣ལོར་རྩིས་པ་མིན་ནམ་སྙམ། སྤྱི་ལོ་༡༩༠༣ལོར་རྩིས་ན་མི་འཐད་དེ། དེ་དུས་ཁོང་སྐུ་
འདས་ནས་ལོ་ངོ་བཅུ་དྲུག་ཙམ་སོང་ཟིན་པའི་ཕྱིར་རོ། །ད་དུང་དངུལ་ཆུའི་རྣམ་ཐར་དུ་ལེགས་
བཤད་ལྗོན་དབང་དང་དཀའ་གནད་གསལ་བའི་མེ་ལོང་གཉིས་བརྩམ་པའི་ལོ་དུས་མི་འདྲ་བ་མེད་
པར་སྣང་། དེས་ན་བསྟན་བཅོས་དེ་གཉིས་ཀ་ཁོང་དགུང་ལོ་སོ་ལྔ་པ་ཆུ་མོ་ཡོས་ལོ་སྤྱི་ལོ་༡༨༤༣
ལོར་བརྩམས་གནང་བ་ཡིན། །



སུམ་ཅུ་པའི་འགྲེལ་པ།
སྦྱང་གཞི།
1 སློབ་དཔོན་ཐུ་མི་ས་ཆ་གང་ལ་དུས་ཚོད་གང་དུ་སྐུ་འཁྲུངས་པ་རེད་དམ།
2 ཐུ་མིས་སྤྱི་ལོ་གང་གི་ཡས་མས་དང་ས་ཆ་གང་དུ་བོད་ཀྱི་ཡི་གེའི་གཟུགས་འདི་གསར་དུ་བརྩམས་གནང་བ་རེད་
དམ། །
3 སི་ཏུ་ཆོས་འབྱུང་ས་ཆ་གང་དུ་དུས་ཚོད་ཇི་ཙམ་ལ་འཁྲུངས་པ་རེད་དམ།
4 སི་ཏུ་ཆོས་འབྱུང་གིས་མུ་ཏིག་ཕྲེང་མཛེས་བརྩམ་འགོ་ཚུགས་པའི་དུས་དང་། ཡོངས་སུ་གྲུབ་པའི་དུས་གང་དང་གང་
ཡིན་ནམ། །
དབྱངས་ཅན་གྲུབ་པའི་རྡོ་རྗེས་ལྗོན་དབང་དང་དཀའ་གསལ་མེ་ལོང་སྤྱི་ལོ་ག་ཚོད་ལ་བརྩམས་གནང་བ་རེད་དམ།
དེ་དུས་ཁོང་དགུང་ལོ་ག་ཚོད་ལ་ཕེབས་ཡོད་དམ།
6 ཁ་ཅིག་གིས་སྤྱི་ལོ་༡༩༠༣ལོར་དཀའ་གནད་གསལ་བའི་མེ་ལོང་བརྩམས་ཞེས་བཤད་པ་དེ་རྩིས་ནོར་གང་འདྲ་ཤོར་
བ་རེད་དམ།



སུམ་ཅུ་པའི་འགྲེལ་པ།
བར་དུ་དགེ་བ་གཞུང་གི་དོན།
དང་པོ། སུམ་ཅུ་པའི་འགྲེལ་པ།
སློབ་ཚན་དང་པོ།
༡ མཚན་དོན།
སུམ་ཅུ་པ་ཞེས་པའི་མིང་དེ་ཉིད་བཏགས་དོན་ཐད་མཁས་པ་སོ་སོའི་འདོད་པ་མི་འདྲ་བ་
ཡོད་པ་ནི་པྲ་ཏི་སོགས་མཁས་པ་ཁ་ཅིག་གིས་ཀཱ་ལི་སུམ་ཅུའི་སྦྱོར་བ་རྒྱ་ཆེར་སྟོན་པས་ན་སུམ་
ཅུ་པ་དང་། སི་ཏུ་པཎ་ཆེན་གྱིས་མཆོད་བརྗོད་དང་བརྩོམ་པ་དམ་བཅའ་བ་ཕུད་འཕྲོས་ལ། སུམ་
ཅུའི་པའི་བརྗོད་དོན་དངོས་གཞུང་ཚད་ཤོ་ལོ་ཀ་སུམ་ཅུ་ཡོད་པས་ན་སུམ་ཅུ་པ་ཞེས་པའི་མིང་
འདོགས་པ་ཡིན་ཞེས་བཞེད་དོ། །རང་ལུགས་ནི་སི་ཏུ་པཎ་ཆེན་གྱི་རྗེས་སུ་འབྲངས་བའོ། །སུམ་
ཅུ་པ་ཞེས་པའི་མིང་དེ་གཞུང་ཚད་ཀྱི་སྒོ་ནས་བཏགས་པ་ཡིན་ནོ། །
༢ མཆོད་བརྗོད།
1 རྒྱ་གར་གྱི་སྐད་ཀྱི་སྒོ་ནས་མཆོད་པར་བརྗོད་པ་ནི།
ན་མོ་གུ་རུ་མཉྫུ་གྷོ་ཥ་ཡ།
ན་མོ་ཕྱག་འཚལ་ལོ། གུ་རུ་བླ་མ། མཉྫུ་གྷོ་ཥ་འཇམ་དཔལ་དབྱངས། ཡ་ནི་མཚམས་སྦྱར་



སུམ་ཅུ་པའི་འགྲེལ་པ།
བ། བླ་མ་འཇམ་དཔལ་དབྱངས་ལ་ཕྱག་འཚལ་ལོ་ཞེས་པའི་དོན་ནོ། །
2 བོད་སྐད་ཀྱི་སྒོ་ནས་མཆོད་པར་བརྗོད་པ་ནི། །
བླ་མ་མཆོག་དང་དབྱེར་མེད་པའི། །
འཇམ་དཔལ་དབྱངས་ལ་གུས་བཏུད་་་་་། །
རྩོམ་པ་པོ་རང་གི་དྲིན་ཅན་རྩ་བའི་བླ་མ་མཆོག་དང་ངོ་བོ་དབྱེར་མེད་པའི་ངག་གི་
དབང་ཕྱུག་འཇམ་དཔལ་དབྱངས་ལ་ལུས་ངག་ཡིད་གསུམ་གྱིས་གུས་པས་བཏུད་དོ་ཞེས་པའི་
དོན་ནོ། །
༣ བརྩམ་པར་དམ་བཅའ་བ།
ནས་་་་་་་་་་་་་་་་་་་་། །
ཐུ་མིའི་ལེགས་བཤད་སུམ་ཅུ་པའི། །
སྙིང་པོ་མདོར་བསྡུས་བཤད་པར་བྱ། །
ནས་ཞེས་པས་མཚམས་སྦྱར་ཏེ་སློབ་དཔོན་ཐུ་མིས་བརྩམས་གནང་བའི་ལེགས་བཤད་
སུམ་ཅུ་པའི་སྙིང་པོའི་དོན་རྣམས་མདོར་བསྡུས་ཏེ་བཤད་པར་བྱའོ་ཞེས་པའོ། །
༤ དབྱངས་ངོས་བཟུང་བ།
དབྱངས་ཀྱི་བྱ་བ་གསལ་པོ་རུ། །
བྱེད་པ་ཨི་ཨུ་ཨེ་ཨོ་བཞི། །
17



སུམ་ཅུ་པའི་འགྲེལ་པ།
དབྱངས་ཀྱི་བྱ་བ་གསལ་པོར་བྱེད་པ་ཨི་ཨུ་ཨེ་ཨོ་བཞི་ཡོད་ཅེས་པའོ། །
༥ གསལ་བྱེད་ངོས་བཟུང་བ།
གསལ་བྱེད་ཀ་སོགས་སུམ་ཅུ་ཡིན། །
ཀ་ནས་ཨ་བར་ཡི་གེ་སུམ་ཅུ་ཐམ་པ་གསལ་བྱེད་ཀྱི་ཡི་གེ་ཡིན་ཞེས་པའི་དོན་ནོ། །
ཞར་བྱུང་།
1 མིང་ཚིག་གཉིས་ཀྱི་རྩོམ་གཞིར་གྱུར་བའི་སྐད་ཀྱི་གདངས་ཡི་གེའི་མཚན་ཉིད། དེ་ལ་
དབྱེ་ན། དབྱངས་དང་། གསལ་བྱེད་གཉིས།
2 ང་རོའི་རྣམ་པའི་ཆ་ནས་བཞག་པའི་ཡི་གེ་དབྱངས་ཡིག་གི་མཚན་ཉིད།
3 རང་གྲོགས་དབྱངས་དང་སྦྱར་བ་ལས་རང་གི་བརྗོད་དོན་གསལ་བར་བྱེད་པའི་ཆ་ནས་
བཞག་པའི་ཡི་གེ་གསལ་བྱེད་ཀྱི་མཚན་ཉིད། ཀ་ནས་ཨ་བར་གསལ་བྱེད་སུམ་ཅུ་ཐམ་པ་ཡི་གེ་
ཡིན་པ་ལས་མིང་དང་ཚིག་སོགས་གང་ཡང་མིན། གང་ཡིན་ཞེ་ན་མིང་དང་ཚིག་སོགས་གྲུབ་
པར་གསལ་བྱེད་དེ་དག་ལ་རྗེས་འཇུག་རེ་ཞུགས་དགོས། གལ་ཏེ་རྗེས་འཇུག་མ་ཞུགས་ན་ཡི་
གེ་ལས་མ་འདས་པས་དོན་སྟོན་མི་ཐུབ་བོ། །དེ་ཡང་། སུམ་ཅུ་པའི་རྩ་བ་ལས། སྔོན་འཇུག་ཡོད་
དམ་མེད་ཀྱང་རུང་། །མིང་གཞི་ཡི་གེ་གང་ཡིན་ལ། །གཉིས་འབྲེལ་ཡོད་དམ་གསུམ་འབྲེལ་
ཡོད། །ཨ་ལི་བཞི་ལས་གང་ལྡན་ཡང་། །རྗེས་འཇུག་བཅུ་པོ་མ་ཞུགས་ན། །མིང་གཞན་སྦྱོར་བ་
ཡོད་མི་སྲིད། །ཅེས་གསུངས་པས་ཨ་མ་ཞེས་པའི་ཨ་དང་མ་ལ་རྗེས་འཇུག་འ་རེ་འཐོབ་ཐང་ལ་



སུམ་ཅུ་པའི་འགྲེལ་པ།
ཡོད་པས་ཨའ་མའ་ཞེས་པར་གྲུབ་ཡོད་པས། ཟ་བྱེད་ཁ་དང་། བདག་གི་ང་། འདེགས་བྱེད་ཀ་བ་
སོགས་ཀྱང་། ཁའ། ངའ། ཀའ་བའ་ལྟ་བུ་རྗེས་འཇུག་འ་རེ་ཡོད་ཀྱང་སྐད་གསར་བཅད་ཀྱི་
སྐབས་འ་མཐའ་རྣམས་བསྡུས་ཏེ་མེད་པ་བཟོས་ཀྱང་འཐོབ་ཐང་དང་། སྒྲའི་འཇུག་ཚུལ་ལྟར་
དོན་དུ་འ་མཐའ་རེ་ཡོད་དོ། །ཡི་གེ་ལ་དབྱེ་ན་དབྱངས་གསལ་གཉིས་སུ་གྲངས་ངེས་པས་མིང་
ཚིག་གང་རུང་ཡིན་ན་ཡི་གེ་མ་ཡིན་པས་ཁྱབ་བོ། །
1 དོན་གྱི་ངོ་བོ་ཙམ་རྗོད་པར་བྱེད་པའི་སྐད་ཀྱི་གདངས་མིང་གི་མཚན་ཉིད། དཔེར་ན།
བུམ་པ་ཞེས་པའི་མིང་ལྟ་བུ།
༢ དོན་གྱི་ངོ་བོ་དང་ཁྱད་པར་སྦྱར་ནས་སྟོན་པའི་སྐད་ཀྱི་གདངས་ཚིག་གི་མཚན་ཉིད།
དཔེར་ན། བུམ་པ་བཟང་པོ་ཞེས་པའི་ཚིག་ལྟ་བུ།
3 ཡི་གེ་ནི་སྒྲ་ཡིན་པ་དང་རྣ་བའི་སྤྱོད་ཡུལ་ལམ་རྣ་བའི་མཉན་བྱ་ཡིན། དབྱངས་གསལ་
གང་རུང་གི་གདངས་སམ་བརྗོད་པའི་སྒྲ་དེ་ལ་ཡི་གེ་ཞེས་ཟེར་བ་ལས། མིག་ཤེས་ཀྱི་གཟུང་
བྱའི་ཀ་ལྟ་བུའི་གཟུགས་མཚོན་བྱེད་ནི་ཡི་གེའི་གཟུགས་ཡིན་པ་ལས་ཡི་གེ་མ་ཡིན་ནོ། །འོ་ན་
ཐུ་མིས་བོད་ཡིག་བརྩམས་པ་མ་ཡིན་ནམ་ཐུ་མིའི་གོང་ནས་བོད་ཡིག་ཡོད་པས་སོ་ཟེར་ན། ཐུ་
མིས་བོད་ཡིག་མཚོན་བྱེད་ཀྱི་ཡི་གེའི་གཟུགས་གསར་དུ་བཟོས་པས་བོད་ཡིག་གསར་དུ་
བརྩམས་ཞེས་པའི་ཐ་སྙད་བཏགས་སོ། །



སུམ་ཅུ་པའི་འགྲེལ་པ།
པ རྗེས་འཇུག་ངོས་བཟུང་བ།
ག་ང་ད་ན་བ་མ་འ། །
ར་ལ་ས་རྣམས་རྗེས་འཇུག་བཅུ། །
ག་སོགས་ཡི་གེ་བཅུ་པོ་དེ་དག་མིང་གཞིའི་ཡི་གེའི་རྗེས་སུ་འཇུག་པས་རྗེས་འཇུག་ཅེས་
བརྗོད།
༣ རང་གི་འཇུག་ཡུལ་དུ་འགྱུར་བའི་མིང་གཞིའི་ཡི་གེའི་རྗེས་སུ་འཇུག་པའི་ཡི་གེ་རྗེས་
འཇུག་གི་མཚན་ཉིད། དཔེར་ན། ཡག་བྱུང་ཡོད་མཁན་རབ་བསམ་པ། འཇའ་ལྟར་ཡལ་ཞེས་
ག་ལ་བསམ།
2 སྔོན་རྗེས་བརྩེགས་འདོགས་འཇུག་པའི་གཞིར་གྱུར་པས་ན་མིང་གཞི་ཞེས་བརྗོད་དོ། །
རྗེས་འཇུག་བཅུ་པོ་གང་རུང་མ་ཞུགས་པའི་མིང་ཚིག་བརྗོད་པ་གང་ཡང་མེད་ཀྱང་གསལ་བྱེད་
སུམ་ཅུ་པོ་རྣམས་ལ་རྗེས་འཇུག་རྩ་བ་ནས་ཞུགས་མེད་དེ་ཡི་གེ་ཡིན་པས་སོ། །ཡི་གེ་ལ་རྗེས་
འཇུག་མེད་ཀྱང་རྗེས་འཇུག་འཇུག་པ་ཡོད། རྗེས་འཇུག་ཞུགས་རྗེས་མིང་ཚིག་སོགས་གང་
རུང་དུ་གྱུར་བས་ཡི་གེ་མ་ཡིན་ནོ། །
2()



སུམ་ཅུ་པའི་འགྲེལ་པ།
༧ ཡང་འཇུག་ངོས་བཟུང་བ།
ད་དང་ས་གཉིས་ཡང་འཇུག་སྟེ། །
ད་ནི་ན་ར་ལ་གསུམ་དང་། །
ས་ནི་ག་ང་བ་མར་འཐོབ། །
ད་དང་ས་གཉིས་རྗེས་འཇུག་གི་རྗེས་སུ་ཡང་བསྐྱར་འཇུག་པས་ཡང་འཇུག་ཅེས་སོ། །
ཡང་འཇུག་ད་ཡིག་ནི་རྗེས་འཇུག་ན་ར་ལ་གསུམ་གྱི་རྗེས་སུ་སྒྲའི་འཇུག་ཚུལ་དང་བརྗོད་དོན་
ལ་གཞིགས་ནས་འཐོབ་པ་དང་། ཡང་འཇུག་ས་ཡིག་ནི་རྗེས་འཇུག་ག་ང་བ་མ་བཞིའི་རྗེས་སུ་
སྒྲའི་འཇུག་ཚུལ་དང་བརྗོད་དོན་ལ་གཞིགས་ནས་འཐོབ་བོ། །དཔེར་ན། ཡང་འཇུག་ད་ཡིག་
དུས་འདས་ཚིག་སྟོན་པར་འཇུག་པ། བསྐྲུནད་ཟིན། ཕྱིནད་ཟིན་ལྟ་བུའོ། །སྐུལ་ཚིག་ལ་འཇུག་
པ། སྐུརད་ཅིག སྐྲུནད་ཅིག་ལྟ་བུའོ། །མིང་ཚིག་སྐབས་མིང་མཐའ་དྲག་འདྲེན་ལ་འཇུག་པ་
དཔེར་ན། རལད་པ། རབ་འབྱོརད་ཀྱང་། ལྟ་བུའོ། །ཡང་འཇུག་ས་ཡིག་དཔེར་ན། བོད་རིགས།
དམངས་གཙོ། གུས་ཞབས། བྱམས་བརྩེ་ལྟ་བུའོ། །ཡང་འཇུག་ད་ཡིག་ནི་སྐད་གསར་བཅད་གོང་
དུ་འབྲི་སྲོལ་ཡོད་ཀྱང་དེང་སྐབས་ཡི་གེ་ཟོར་ཡང་བའི་ཆེད་དུ་ཕྱིས་པའོ། །



སུམ་ཅུ་པའི་འགྲེལ་པ།
༨ སྔོན་འཇུག་ངོས་བཟུང་བ།
ག་ད་བ་མ་འ་སྔོན་འཇུག །
ག་ད་བ་མ་འ་ལྔ་པོ་མིང་གཞིའི་ཡི་གེའི་སྔོན་དུའང་འཇུག་པས་སྔོན་འཇུག་ཅེས་བརྗོད། །
1 རང་གི་འཇུག་ཡུལ་དུ་འགྱུར་བའི་མིང་གཞི་ཡི་གེ་རྣམས་ཀྱི་སྔོན་དུ་འཇུག་པའི་ཡི་གེ་
དེ་སྔོན་འཇུག་གི་མཚན་ཉིད། དཔེར་ན། གདན་ས། དགོན་པ། བཙུན་པ། མགོན་པོ། འཇམ་
དཔལ།
མི་འཇུག་པ་བཤད་པ་ནི། སྔོན་རྗེས་གང་དུའང་མི་འཇུག་པའི་མིང་གཞི་ཁོ་ནའི་ཡི་གེ་ཉི་ཤུ་
ཐམ་པ་ཡོད་དེ། རྗེས་འཇུག་བཅུ་ཕུད་པའི་ཀ་ཁ་ཅ་ཆ་ཇ་ཉ་ཏ་ཐ་པ་ཕ་ཙ་ཚ་ཛ་ཝ་ཞ་ཟ་ཡ་ཤ་ཧ་
ཨ་བཅས་སོ། །
ཞར་བྱུང་།
རང་གི་འཇུག་ཡུལ་དུ་གྱུར་བའི་མིང་གཞི་ཞེས་པས་སྔོན་འཇུག་མི་འཇུག་པའི་ཡི་གེ་
ཡང་ཡོད་དེ། ཝ། འ། ལ། ཧ། ཨ་བཅས་ཡི་གེ་ལྔར་རྐྱང་འདོགས་བརྩེགས་པ་གང་གི་དབང་དུ་
བྱས་ཀྱང་སྔོན་འཇུག་མི་འཇུག་པས་སྔོན་འཇུག་མི་འཇུག་པའི་ཡི་གེ་ལྔར་གྲངས་ངེས་སོ། །
ཁ་ཅིག་ན་རེ། སྔོན་འཇུག་མེད་པ་ཝ་ལ་ཨ། །འ་ར་ཧ་ཡི་གེ་དྲུག །ར་ལ་གཉིས་ཀྱང་རྐྱང་པའི་
དབང་། །ཞེས་པའི་སྡོམ་ཚིག་ལྟར། སྔོན་འཇུག་མི་འཇུག་པ་དྲུག རྐྱང་པའི་དབང་དུ་བྱས་ནས་
མི་འཇུག་པ་ར་ལ་གཉིས་འཇོག་པའང་། ཁོ་བོས་བསམས་ན་ཅུང་ཟད་མི་འཐད་སྙམ་སྟེ། ར་ལ་
22



སུམ་ཅུ་པའི་འགྲེལ་པ།
གཉིས་རྐྱང་པའི་དབང་ཞེས་པ་ར་ལ་གཉིས་རྐྱང་པར་མི་འཇུག་ཀྱང་དེ་གཉིས་ལ་སྔོན་འཇུག་
འཇུག་པར་འདོད་པས། དེས་ན་ར་ལ་སྔོན་འཇུག་འཇུག་པ་དཔེར་ན། བརླན། ལྟ་བུ་བཞག་
ཆོག་ཀྱང་ལ་ལ་སྔོན་འཇུག་འཇུག་པ། བལྟ། ལྟ་བུ་མགོ་ཅན་དང་། བསླབ་ལྟ་བུའི་འདོགས་
ཅན། དེ་ལྟ་བུའི་ལ་ཡིག་མ་གཏོགས་ལ་ཡིག་མིང་གཞིར་སོང་བའི་སྒོ་ནས་སྔོན་འཇུག་འཇུག་
པའི་དཔེར་བརྗོད་འབྲི་རྒྱུ་མ་རྙེད་པས། མགོ་ཅན་དང་འདོགས་ཅན་ལྡན་པའི་མིང་གཞི་དེ་དག་
ལ་སྔོན་འཇུག་གང་ཐོབ་པ་དེ་དེའི་མགོ་འདོགས་ལའང་མཉམ་དུ་འཐོབ་པར་འདོད་ན། འགྱེད།
ཅེས་པའི་འདོགས་ཅན་ཡ་ཡིག་ལ་སྔོན་འཇུག་འ་ཡིག་མ་འཐོབ་པའི་རྒྱུ་མཚན་ཅི་ལ་རྙེད་དེ་
མ་རྙེད་པར་འདུག་གོ །དེ་ལྟ་ན་འགྱེད་ཅེས་པའི་སྔོན་འཇུག་འ་ཡིག་འདོགས་ཅན་ཡ་ཡིག་ལ་
འཐོབ་པར་ཐལ་ལོ། །འདོད་ན། སྔོན་འཇུག་འ་ཡིག་ཡ་ཡིག་ལ་འཐོབ་པ་མེད་པར་ཐལ། སྔོན་
འཇུག་འ་དང་ཡ་སྡེ་པ་གཅིག་པ་ཡིན་པའི་ཕྱིར། འདོད་ན་མི་འཐད་དེ། སློབ་དཔོན་ཐུ་མིས།
རང་གི་སྡེ་དང་ཕྲད་པ་ན། །ཕོ་ཡང་མོ་ལ་འཇུག་མི་འགྱུར། །ཞེས་གསུངས་པ་དང་འགལ་
ལོ། །རང་ལུགས་ནི། སྔོན་འཇུག་མི་འཇུག་པའི་ཡི་གེ་ལྔ་དང་། རྐྱང་པའི་དབང་དུ་བྱས་ན་སྔོན་
འཇུག་མི་འཇུག་པའི་ཡི་གེ་དྲུག་བཅས་ལ་གྲངས་ངེས་སོ། །ར་ཡིག་ལ་རྐྱང་པའི་དབང་དུ་མི་
འཇུག་ཀྱང་སྔོན་འཇུག་འཇུག་པས་སྔོན་འཇུག་མི་འཇུག་པའི་ཡི་གེའི་གྲངས་སུ་མི་བརྩིའོ། །
གསལ་བྱེད་སུམ་ཅུའི་ནང་ཚན་གྱི་ཀ་ཞེས་པའི་སྒྲ་དེ་གསལ་བྱེད་སུམ་ཅུའི་ནང་ཚན་གྱི་ཀའི་
མིང་ཡིན་ནམ་མིན། ཡིན་ན་གསལ་བྱེད་སུམ་ཅུའི་ནང་ཚན་གྱི་ཀ་ཞེས་པའི་སྒྲ་དེ་ཡི་གེ་མ་
ཡིན་པར་ཐལ། མིང་ཡིན་པའི་ཕྱིར། འདོད་ན། གསལ་བྱེད་སུམ་ཅུའི་ནང་ཚན་གྱི་ཀ་ཞེས་པའི་
སྒྲ་དེ་གསལ་བྱེད་སུམ་ཅུའི་ནང་ཚན་གྱི་ཀ་ཞེས་པའི་སྒྲ་མ་ཡིན་པར་ཐལ། གསལ་བྱེད་སུམ་
ཅུའི་ནང་ཚན་གྱི་ཀ་ཞེས་པའི་སྒྲ་ཡིན་ན་ཡི་གེ་ཡིན་དགོས་པའི་ཕྱིར་ཏེ་གསལ་བྱེད་སུམ་ཅུའི་



སུམ་ཅུ་པའི་འགྲེལ་པ།
ནང་ཚན་གྱི་ཀ་ཞེས་པའི་སྒྲ་ཡིན་ན་གསལ་བྱེད་སུམ་ཅུའི་ནང་ཚན་གྱི་ཀ་ཡིན་དགོས་པའི་ཕྱིར།
འོ་ན་དེ་ཡི་གེ་ཡིན་པ་ལས་མིང་མ་ཡིན་ཞེ་ན། དེ་མིང་ཡིན་པར་ཐལ། བདག་མེད་ཡིན་ན་ཁྱོད་
ཅེས་བརྗོད་པའི་སྒྲ་དེ་ཁྱོད་ཀྱི་མིང་ཡིན་པས་ཁྱབ་པའི་ཕྱིར། ཞེས་སོགས་སྤྲོས་པས་ཆོག་གོ །
སྦྱང་གཞི།
1 ལེགས་བཤད་ལྗོན་དབང་གི་མཆོད་བརྗོད་དང་བརྩམ་པར་དམ་བཅའ་བ་དེ་ཚིག་གང་ནས་གང་གི་བར་དུ་བསྟན་
ཡོད་དམ།
2 ཡང་འཇུག་ད་ཡིག་ལ་དོན་མི་འདྲ་བར་འཇུག་ཚུལ་གྱི་དཔེར་བརྗོད་གསུམ་བྲིས་གནང་དང་།
3 གསལ་བྱེད་སུམ་ཅུའི་ནང་ཚན་གྱི་ཀ་ཞེས་པའི་སྒྲ་དེ་ཡི་གེ་ཡིན་ནམ་ཡང་ན་མིང་ཡིན་རྒྱུ་མཚན་གང་ཡིན་ནམ།



སུམ་ཅུ་པའི་འགྲེལ་པ།
སློབ་ཚན་གཉིས་པ།
༡ སླར་བསྡུ།
གོ་ངོ་དོ་ནོ་བོ་མོ་འོ། །
རོ་ལོ་སོ་ཏོ་སླར་བསྡུ་སྟེ། །
རྫོགས་ཚིག་ཟླ་སྡུད་ཅེས་ཀྱང་བྱ། ། །
གོ་ནས་ཏོའི་བར་སྒྲ་བཅུ་གཅིག་པོ་དེ་རྣམས་སླར་བསྡུའི་ཕྲད་དང་། རྫོགས་ཚིག་དང་།
ཟླ་སྡུད་ཀྱི་ཕྲད་ཀྱང་ཡིན་ཞེས་པའི་དོན་ནོ། ། །
1 བརྗོད་བྱའི་དོན་དེ་ཉིད་དེ་ཙམ་གྱིས་བསྡུ་བས་སླར་བསྡུ་ཞེས་བརྗོད།
2 བརྗོད་བྱའི་དོན་དེ་ཉིད་དེ་ཙམ་གྱིས་རྫོགས་པས་རྫོགས་ཚིག་ཅེས་བརྗོད།
3 བརྗོད་བྱའི་དོན་དེ་ཉིད་དེ་ཙམ་གྱིས་ཟླ་བོ་བསྡུ་བས་ཟླ་སྡུད་ཅེས་བརྗོད།
སྒྲ་སྦྱོར།
དྲག་ཡོད་ཏོ་དང་མཐའ་མེད་འོ། ། །
གཞན་རྣམས་མིང་མཐའི་རྗེས་མཐུན་སྦྱར། །
དྲག་ཡོད་དམ་ཡང་འཇུག་ད་ཡིག་གི་རྗེས་སུ་སླར་བསྡུའི་ཕྲད་ཏོ་འཐོབ་པ་དཔེར་ན།
བསྟནད་ཏོ། །གྱུརད་ཏོ། །ཕྱིནད་ཏོ། །ཞེས་པ་ལྟ་བུ་དང་། མཐའ་མེད་དམ་རྗེས་འཇུག་དངོས་སུ་
བྲིས་མེད་པ་ལ་སླར་བསྡུའི་ཕྲད་འོ་འཐོབ་པ་དཔེར་ན། ཀ་བ་འོ། །བུམ་པ་འོ། །ང་འོ། །ལྟ་
བུའོ། །ཏོ་ལས་གཞན་གོ་སོགས་བཅུ་པོ་རྣམས་མིང་མཐའ་སྟེ་རྗེས་འཇུག་དང་རྗེས་མཐུན་ཏེ་དེ་



སུམ་ཅུ་པའི་འགྲེལ་པ།
དང་འདྲ་བའམ་མཐུན་པ་སྦྱར་དགོས་ཞེས་པའི་དོན་ནོ། །དཔེར་ན། འདུག་གོ །བྱུང་ངོ་། །ཡོད་
དོ། །ཡིན་ནོ། །གྲུབ་བོ། །བསམ་མོ། །དགའ་འོ། །འཁྲུལ་ལོ། །དར་རོ། །བྱས་སོ། །ལྟ་བུའོ། །
དོན་སྦྱོར། འདི་ན་སྤྱོད་ཡོན་གཉིས་ལྡན་ཞིག་འདུག་གོ །བདག་ལ་དལ་འབྱོར་གཉིས་
ལྡན་གྱི་མི་ལུས་ཤིག་ཐོབ་བྱུང་ངོ༌། །ཁོ་བོར་གཞན་ལ་སྨོན་མི་དགོས་པའི་གཞན་ཕན་སེམས་པ་
ཞིག་ཡོད་དོ། །རབ་ཏུ་བྱུང་བ་ནི་གཞན་གྱི་ཆེད་དུ་ཡིན་ནོ། །དམ་ཆོས་གཤའ་མ་ཞིག་གྲུབ་
བོ། །འདི་ཕྱི་གཉིས་སྐྱིད་ཅིག་བསམ་མོ། །ཕན་སེམས་ཡོད་པ་དེས་དགའ་འོ། །ཚེ་འདི་ཁོ་ན་
བསམ་པ་ནི་འཁྲུལ་ལོ། །འདི་ཕྱི་གཉིས་ཕན་ཞིག་བྱས་སོ། །ལྟ་བུའོ། །
ཞར་བྱུང་།
ཁ་ཅིག་གིས་སླར་བསྡུའི་དཔེར་བརྗོད་དུ། བདེན་ནོ། །ཁྱེད་ཀྱིས་གསུངས་པ་དེ་བདེན།
ཞེས་དང་། རྫོགས་ཚིག་གི་དཔེར་བརྗོད་དུ། ཁོང་ཕེབས་སོང་ངོ་། ། ཟླ་སྡུད་ལ། ཁྱེད་ནི་ལས་བྱེད་
པའོ། །ཁོང་ནི་ཞིང་པའོ། །ང་ནི་འབྲོག་པའོ། །ཞེས་པ་ལྟ་བུ་སླར་བསྡུ་དང་རྫོགས་ཚིག་ཟླ་
སྡུད་སོ་སོར་དོན་མི་འདྲ་བའི་དཔེར་བརྗོད་འབྲི་སྲོལ་མཆིས་པ་སླར་བསྡུ་ནི་སླར་དོན་ཅུང་ཟད་
བསྡུ་རྒྱུ་ཡོད་པ་དང་། རྫོགས་ཚིག་ནི་དོན་ཡོངས་སུ་རྫོགས་པའི་ཚིག ཟླ་སྡུད་ནི་མིང་མཚམས་
ཀྱི་ཟླ་བོ་སོ་སོར་སྡུད་པར་སོང་བའི་དཔེར་བརྗོད་སོ་སོར་བཀོད་པ་མཐོང་བ་ནི་ཅུང་ཟད་ལེགས་
པའི་སྣང་བ་ཞིག་སྟེར་མོད་ཀྱང་། རང་ལུགས་ནི། སླར་བསྡུ་དང་རྫོགས་ཚིག་ཟླ་སྡུད་རྣམས་དོན་
གཅིག་མིང་གི་རྣམ་གྲངས་ཡིན་ཏེ། མུ་ཏིག་ཕྲེང་མཛེས་ལས་ཁོ་བོ་ནི་གཞུང་འདིར་བསྟན་གྱི་
སླར་བསྡུ། སྨྲ་སྒོ་ནས་བཤད་པའི་ཟླ་སྡུད། དེང་སང་རྫོགས་ཚིག་ཏུ་གྲགས་པ་རྣམས་དོན་གཅིག་



སུམ་ཅུ་པའི་འགྲེལ་པ།
ཅིང་ཞེས་གསུངས་པ་ལྟར་རོ། ། ཨོ་ལྡན་ཡང་སླར་བསྡུའི་མིང་གི་རྣམ་གྲངས་སོ། །གོ་སོགས་བཅུ་
གཅིག་པོ་གང་རུང་ཡིན་ན་ཕྲད་ཡིན་པས་མ་ཁྱབ་དཔེར་ན་གོ་རྟོགས། གོ་དོན། གོ་ཐལ། གོ་ཆ་
ལྟ་བུའི་གོ་དང་། ངོ་གདོང་། ངོ་སོ། ངོ་ལོག་ལྟ་བུ། དོ་ནུབ། དོ་པོ། གཅེན་པོའི་དོན་གྱི་ནོ་ནོ། བོ་
དོང་པཎ་ཆེན། བོ་རྡོ། བོ་རྡོག བུ་མོ། མོ་པ། མོ་ཤོ། འོ་མ། འོ་དོད། འོ་དེ་གུང་རྒྱལ། ཤི་རོ། རོ་ཏོ། རོ་
མངར། ལོ་ཟླ། ལོ་ཏོག ལོ་མ། སོ་སྐྱེ། སོ་ཐར། སོ་ནམ། ཁའི་སོ། མཆུ་ཏོ། ལྟ་བུའོ། །
༢ ཕྲད་དང་རྣམ་དབྱེ།
མིང་ཚིག་ཕན་ཚུན་ཕྲད་པར་བྱེད་པའི་བྱེད་ལས་ཅན་དེ་ཕྲད་ཀྱི་དོན་ནོ། །མིང་ཚིག་
ཕན་ཚུན་རྣམ་པར་དབྱེ་བའི་སྒྲའི་ཆ་ཤས་དང་ལྡན་པ་དེ་རྣམ་དབྱེའི་དོན་ནོ། །རྣམ་དབྱེ་བརྒྱད་
ཡོད་དེ། དང་པོ་ངོ་བོ་ཙམ་སྟོན་པ། གཉིས་པ་ལས་སུ་བྱ་བ། གསུམ་པ་བྱེད་སྒྲ། བཞི་པ་དགོས་
ཆེད། ལྔ་པ་འབྱུང་ཁུངས། དྲུག་པ་འབྲེལ་སྒྲ། བདུན་པ་བརྟེན་གནས། བརྒྱད་པ་འབོད་སྒྲ་
བཅས་སོ། ། །
1 ཤེས་བྱ་གང་ཡང་རུང་བའི་རང་གི་ངོ་བོ་ཆོས་གཞན་དང་མ་འདྲེས་པར་སྟོན་པའི་མིང་
དེ་རྣམ་དབྱེ་དང་པོའི་དོན་ནོ། །དཔེར་ན། སངས་རྒྱས། ཆོས། དགེ་འདུན། ཞེས་པའི་མིང་ལྟ་
བུའོ། །



སུམ་ཅུ་པའི་འགྲེལ་པ།
ཞར་བྱུང་།
ཁ་ཅིག་གིས་རྣམ་དབྱེ་དང་པོར་ཕྲད་ཡོད་དེ། བུམ་པའོ། །ཀ་བའོ། །ལྟ་བུ་སླར་བསྡུའི་
ཕྲད་རྣམ་དབྱེ་དང་པོར་སྦྱར་སྲོལ་ཡོད་ཀྱང་རང་ལུགས་སུ་རྣམ་དབྱེ་དང་པོར་ཕྲད་མེད་དེ་མུ་
ཏིག་ཕྲེང་མཛེས་ལས་སླར་བསྡུའི་སྒྲ་འདི་རྣམ་དབྱེ་དང་པོ་གཅིག་ཚིག་གིས་ནི་དོན་གྱི་ངོ་བོ་
ཙམ་ལས་གཞན་མི་སྟོན་ལ། འདི་ནི་སྡུད་པའི་སྒྲ་ཡིན་པའི་ཕྱིར་དོན་གྱི་ལྡོག་པ་སྟོན་བྱེད་དུ་
འགྱུར་བས་ཀྱང་ཁྱད་པར་ཆེ་ཞིང་། ཁྱེད་ལའོ། འདི་ཡིས་སོ། །སློང་མོ་བར་རོ། །འབྱུང་ཁུངས་
ནས་སོ། །བདག་གིའོ། །ཤིང་ལའོ། །རྟག་ཏུའོ། །ལྟ་བུའི་གཉིས་པ་ལ་སོགས་པའི་རྣམ་དབྱེ་ཐམས་
ཅད་ཀྱི་མཐར་ཡང་སླར་བསྡུ་སྦྱར་བ་ཡོད་པས་ཁྱེད་ལྟར་ན་དེ་རྣམས་ཀྱང་རྣམ་དབྱེ་དང་པོའི་
དོན་ཅན་དུ་འདོད་དགོས་པའི་ཕྱིར་རོ། །ཞེས་གསུངས་པས་རྣམ་དབྱེ་དང་པོར་ཕྲད་མེད་པར་
འདོད་དོ། །དེས་ན་མིང་རྐྱང་ཡོད་ཚད་དང་། ཕྲད་དང་བྱ་ཚིག་ཕལ་མོ་ཆེ་རྣམ་དབྱེ་དང་པོ་ཡིན་
ནོ། །དེ་ལ་ཁོ་ན་རེ། རྣམ་དབྱེ་དང་པོ་ཡང་ཡིན་ཕྲད་ཀྱང་ཡིན་པ་ཡོད་ན་རྣམ་དབྱེ་དང་པོར་ཕྲད་
ཡོད་པར་ཐལ་ལོ་ཞེ་ན། སྐྱོན་འདི་མེད་དེ། ཀྱང་ལྟ་བུའི་ཕྲད་འདི་རྣམ་དབྱེ་དང་པོ་ཡང་ཡིན་
ཕྲད་ཀྱང་ཡིན་རུང་རྣམ་དབྱེ་དང་པོར་ཕྲད་ཡོད་པར་ག་ལ་འགྱུར་ཏེ་ཡིན་པ་དང་ཡོད་པའི་ཁྱད་
པར་འབྱེད་ཤེས་དགོས་པའི་ཕྱིར། དེས་ན་ཕྲད་ཀྱང་ཡིན་རྣམ་དབྱེ་དང་པོ་ཡང་ཡིན་པ་ཡོད་
ཀྱང་རྣམ་དབྱེ་དང་པོར་ཕྲད་ཡོད་པ་ནི་མ་ཡིན་ནོ། །དེ་ལ་ཁོ་ན་རེ། ཕྲད་ལ་རྣམ་དབྱེའི་ཕྲད་དང་
རྣམ་དབྱེ་མ་ཡིན་པའི་ཕྲད་གཉིས་ཡོད་པ་ལས། རྒྱན་སྡུད་ཀྱི་ཕྲད་དེ་དག་རྣམ་དབྱེ་མ་ཡིན་པའི་
ཕྲད་ཡིན། དེས་ན་ཀྱང་ལྟ་བུ་རྣམ་དབྱེ་མ་ཡིན་པའི་ཕྲད་ཡིན་པས་རྣམ་དབྱེ་དང་པོ་མ་ཡིན་ནོ་



སུམ་ཅུ་པའི་འགྲེལ་པ།
ཞེས་ཟེར་རོ། །དེ་ལ་སྐྱོན་མེད་དེ། ཁྱེད་འདོད་པ་ལྟར་ཀྱང་ལྟ་བུ་རྣམ་དབྱེ་མ་ཡིན་པའི་ཕྲད་ཡིན་
མོད། འོན་ཀྱང་རྣམ་དབྱེ་མ་ཡིན་པའི་ཕྲད་ཅེས་པ་ནི། རྣམ་དབྱེ་ཡང་མ་ཡིན་ཕྲད་ཀྱང་མ་ཡིན་
པའི་དོན་མ་ཡིན་པར་རྣམ་དབྱེ་བརྒྱད་པོ་གང་རུང་གི་ཕྲད་མ་ཡིན་པའི་དོན་ཡིན་པས། ཀྱང་ལྟ་
བུ་རྣམ་དབྱེ་བརྒྱད་པོ་གང་རུང་གི་ཕྲད་མིན་པས་ན་རྣམ་དབྱེའི་ཕྲད་མིན་རུང་རྣམ་དབྱེ་དང་
ཕྲད་གཉིས་ཀ་ཡིན་པས་རྣམ་དབྱེ་དང་པོ་དང་ཕྲད་གཉིས་ཀ་ཡིན་ནོ། །འོན་ཀྱང་རྣམ་དབྱེ་དང་
པོའི་ཕྲད་ནི་མ་ཡིན་ནོ། །ཡང་ཁོ་ན་རེ། ཀྱི་ལྟ་བུ་རྣམ་དབྱེའི་ཕྲད་ཡིན་པས་དེའང་རྣམ་དབྱེ་དང་
པོ་དང་རྣམ་དབྱེ་དྲུག་པ་གཉིས་ཀ་ཡིན་པར་ཐལ་ལོ་ཞེ་ན། སྐྱོན་དེ་དག་མེད་དེ། ཀྱི་ལྟ་
བུ་རྣམ་དབྱེ་བརྒྱད་པོ་གང་རུང་གི་ཕྲད་རྣམས་ནི་རྣམ་དབྱེ་དང་པོ་མ་ཡིན་ཏེ། ཤེས་བྱ་གང་
ཡང་རུང་བའི་རང་གི་ངོ་བོ་ཆོས་གཞན་དང་མ་འདྲེས་པར་སྟོན་པའི་མིང་དེ་མ་ཡིན་པའི་ཕྱིར་
ཏེ། རྣམ་དབྱེ་བརྒྱད་པོ་གང་རུང་གི་ཕྲད་ཀྱི་ངོ་བོར་གྱུར་བས་རང་གི་ངོ་བོ་ཆོས་གཞན་དང་མ་
འདྲེས་པ་དེ་མ་ཡིན་པའི་ཕྱིར་ན་རྣམ་དབྱེ་བརྒྱད་པོ་གང་རུང་གི་ཕྲད་ཀྱི་ངོ་བོར་གྱུར་བའི་ཕྲད་
རྣམས་ནི་རྣམ་དབྱེ་དང་པོ་མ་ཡིན་ནོ། །ཀྱང་ལྟ་བུ་ནི་རྣམ་དབྱེ་དང་པོའི་ངོ་བོར་གྱུར་ཀྱང་རྣམ་
དབྱེ་དང་པོའི་ཕྲད་ཀྱི་ངོ་བོར་གྱུར་བ་ནི་མ་ཡིན་ཏེ། རྣམ་དབྱེ་དང་པོ་ཡིན་པས་རྣམ་དབྱེ་དང་
པོའི་ངོ་བོར་གྱུར་བ་དང་། རྣམ་དབྱེ་དང་པོའི་ཕྲད་མ་ཡིན་པས་རྣམ་དབྱེ་དང་པོའི་ཕྲད་ཀྱི་ངོ་
བོར་གྱུར་བ་ནི་མ་ཡིན་ནོ། །ཡང་ན། ཀྱང་ལྟ་བུ་ཕྲད་ཡིན་ན་མིང་མ་ཡིན་དགོས་པས་རྣམ་དབྱེ་
དང་པོ་མ་ཡིན་པས་ཁྱབ་པ་ཁས་བླངས་ཀྱང་ཆོག དཔྱད་པར་འཚལ།
རྣམ་དབྱེ་ཞེས་པས་རྣམ་པར་དབྱེ་ཚུལ་ཡོད་དེ། དཔེར་ན། ཤར་དུ་འགྲོ། ལྟ་བུའི་དུ་ལ་
རྣམ་དབྱེ་ཟེར་བ་ནི་བྱ་ཡུལ་ཤར་དང་བྱ་བ་འགྲོ་བ་གཉིས་དུ་སྒྲས་སོ་སོར་རྣམ་པར་དབྱེ་བ་འབྱེད་
པའི་རྒྱུ་མཚན་གྱིས་དེ་ལྟར་བརྗོད་དོ། །
29



སུམ་ཅུ་པའི་འགྲེལ་པ།
༣ ལ་དོན།
སུ་ར་རུ་དུ་ན་ལ་ཏུ། །
ལ་དོན་རྣམ་པ་བདུན་ཡིན་ཏེ། །
ལ་དོན་ལ་ཕྲད་བདུན་ཡོད་པ་ལས་སུ་སོགས་ཕྲད་དྲུག་པོ་དེ་དག་གིས་བརྗོད་བྱ་སྟོན་ཚུལ་
ཕལ་ཆེར་ཚིག་ཕྲད་ལ་ཡིག་དང་མཚུངས་པས་ལ་དོན་ཞེས་བརྗོད་དོ། །ཕལ་ཆེར་ཞེས་པས་ཡོད་
ཚད་ལ་མ་ཡིན་ཏེ་དཔེར་ན། གཏན་དུ་བདེ་བ་ཐོབ། འོད་དུ་འཚེར། རབ་ཏུ་གསལ་ལྟ་བུ་ལ་
གཏན་ལ་བདེ་བ་ཐོབ། འོད་ལ་འཚེར། རབ་ལ་གསལ་ཞེས་པ་ལྟ་བུ་འགའ་ཞིག་ལ་བརྗོད་བྱ་
སྟོན་ཚུལ་མི་མཚུངས་པ་ཡོད་པས་ཕལ་ཆེར་ཞེས་སྨྲས་སོ། །
སྒྲ་སྦྱོར།
ས་སུ་ག་བ་དྲག་མཐར་ཏུ། །
ང་ད་ན་མ་ར་ལ་དུ།།
འ་དང་མཐའ་མེད་ར་དང་རུ། །
རྗེས་འཇུག་ས་ཡིག་གི་མཐར་ལ་དོན་གྱི་སུ་འཐོབ་པ་དང་། ག་བ་ད་དྲག་གི་མཐར་ཏུ་
འཐོབ་པ། ང་ད་ན་མ་ར་ལ་དྲུག་གི་མཐར་དུ་འཐོབ་པ། འ་དང་མཐའ་མེད་ཀྱི་མཐར་ར་དང་རུ་
ཅི་རིགས་འཐོབ་ཅེས་པའོ། །དཔེར་ན། ཤར་ཕྱོགས་སུ་བསྐྱོད། རྟག་ཏུ་གཞན་དོན་སྒྲུབ། མར་མེ་
རབ་ཏུ་གསལ། དད་པ་ཤིནད་ཏུ་ཆེ། བྱང་དུ་མཚོ་སྐོར་བྱེད། སྡུག་བསྔལ་མེད་དུ་རེ། གཞན་དོན་



སུམ་ཅུ་པའི་འགྲེལ་པ།
དུ་དམ་ཆོས་སྒྲུབ། རི་ཁྲོད་འགྲིམ་དུ་བསྐྱོད། མཐོང་ལམ་གསར་དུ་འཐོབ། མལ་དུ་ཤི་སྒུག་བྱེད།
སྒྲུབ་པ་མཐའ་རུ་འཁྱོལ། སློབ་གྲྭ་རུ་ཕྱིན། སློབ་གྲྭར་ཕྱིན། སེམས་ལ་དམ་ཆོས་ཡོད། སེམས་ན་
དམ་ཆོས་ཡོད་ལྟ་བུའོ། །
རྣམ་དབྱེ་གཉིས་བཞི་བདུན་པ་དང་། །
དེ་ཉིད་ཚེ་སྐབས་རྣམས་ལ་འཇུག །
སུ་སོགས་ཕྲད་བདུན་པོ་རྣམ་དབྱེ་གཉིས་པ་ལས་སུ་བྱ་བ། བཞི་པ་དགོས་ཆེད། བདུན་པ་
བརྟེན་གནས། གཉིས་པའི་ནང་ཚན་དེ་ཉིད། བདུན་པའི་ནང་ཚན་ཚེ་སྐབས་བཅས་དོན་ལྔ་ལ་
འཇུག་ཅེས་པའོ། ། །
1 བྱེད་པ་པོ་ཞིག་གིས་བྱ་བའི་ཡུལ་གང་ཡང་རུང་བ་ཞིག་ལ་བྱ་བ་བྱས་པས་བྱ་བའི་ཡུལ་
དེའམ་དེ་དང་འབྲེལ་བའི་ལས་ལ་ཕན་ཐོགས་མེད་པའི་དོན་ཅན་དུ་སྦྱར་བའི་རྣམ་དབྱེ་དེ་རྣམ་
དབྱེ་གཉིས་པ་ལས་སུ་བྱ་བའི་དོན་ནོ། །དེས་ན་རྣམ་དབྱེ་གཉིས་པ་ལས་སུ་བྱ་བའི་ལས་ནི་བྱ་
བ་བྱེད་སའམ་བྱ་བ་འཇུག་སའི་ཡུལ་དང་། སུ་ལ་དོན། བྱ་བ་ལས་ཀ་བྱེད་པའི་དོན་ཡིན་
པས་བྱ་བའི་ཡུལ་ལ་བྱ་བ་བྱས་པའི་དོན་ནོ། །དཔེར་ན། ཤར་ཕྱོགས་སུ་འགྲོ། རྒྱབ་ཏུ་ཕྱོགས།
གཟུགས་ལ་བལྟ། ལྟ་བུའོ། ། སྐབས་དེའི་བྱ་བའི་ཡུལ་ཞེས་པ་ནི། རྟགས་འཇུག་སྐབས་ཀྱི་ལས་
དང་དོན་གཅིག་པའི་བྱ་བའི་ཡུལ་དེ་མ་ཡིན་པ་ཤེས་དགོས་སོ། །དཔེར་ན་ཤར་ཕྱོགས་སུ་བསྐྱོད་
ཅེས་པའི་ཤར་ཕྱོགས་ནི་སྐབས་དེའི་བྱ་བའི་ཡུལ་དང་། སུ་ནི་ལ་དོན་གྱི་ཕྲད། བསྐྱོད་ནི་བྱ་བ།
བྱེད་པ་པོ་ནི་ཤུགས་བསྟན་ནོ། །
2 བྱེད་པ་པོ་ཞིག་གིས་བྱ་བའི་ཡུལ་གང་ཡང་རུང་བ་ཞིག་ལ་བྱ་བ་བྱས་པས་བྱ་བའི་ཡུལ་
དེའམ་དེ་དང་འབྲེལ་བའི་ལས་ལ་ཕན་ཐོགས་ཡོད་པའི་དོན་ཅན་དུ་སྦྱར་བའི་རྣམ་དབྱེ་དེ་རྣམ་
31



སུམ་ཅུ་པའི་འགྲེལ་པ།
དབྱེ་བཞི་པ་དགོས་ཆེད་ཀྱི་དོན་ནོ། །བྱ་བའི་ཡུལ་ལ་ཕན་ཐོགས་པ་ནི་དཔེར་ན། ཤིང་ལ་ཆུ་
འདྲེན། སྤྲང་པོར་ཟས་སྦྱིན། ལྟ་བུ་དང་། དེ་དང་འབྲེལ་བའི་ལས་ལ་ཕན་ཐོགས་པ་དཔེར་ན།
ཤིང་གཅོད་བྱེད་དུ་སྟ་རེ་ཉོས། གར་བལྟ་བར་སྒྲོན་མེ་ཐོགས། ཡི་གེ་འབྲི་བར་སྨྱུ་གུ་ཐོགས་ལྟ་
བུའོ། །དེ་དང་འབྲེལ་བའི་ལས་ལ་ཕན་ཐོགས་ཞེས་པའི་དེ་དང་འབྲེལ་བའི་ལས་ནི་བྱེད་པའི་
ལས་ལྟ་བུར་གོ་དགོས་ཏེ་དཔེར་ན། ཤིང་གཅོད་བྱེད་དུ་སྟ་རེ་ཉོས་ཞེས་པའི་གཅོད་བྱེད་ནི་
བྱེད་པའི་ལས་ཡིན་ལ་སྟ་རེ་ཉོས་པའི་བྱ་བས་བྱ་བའི་ཡུལ་ཤིང་ལ་ཕན་མི་ཐོགས་ཀྱང་། དེ་དང་
འབྲེལ་བའི་ལས་ཤིང་གཅོད་པར་བྱེད་པ་ལ་ཕན་ཐོགས་པས་དེ་དང་འབྲེལ་བའི་ལས་ལ་ཕན་
ཐོགས་པར་གཞག་དགོས་སམ་སྙམ། གཡག་གསོད་དུ་གྲི་བརྡར་ལྟ་བུའང་དེ་དང་འགྲེ་སྟེ་ཤེས་
དགོས་སོ། །མདོར་ན་དེ་དང་འབྲེལ་བའི་ལས་ལ་ཕན་ཐོགས་ཡོད་པའི་དོན་ཅན་གྱི་རྣམ་དབྱེ་
སྦྱར་ཡུལ་ནི་བྱ་ཚིག་ཅིག་ཡིན་དགོས་སོ། །རྣམ་དབྱེ་བཞི་པ་དགོས་པ་གསལ་བྱེད་ཀྱི་སྒྲ་ནི།
ཕྱིར། སླད། ཆེད། དོན་སོགས་ཡོད།
3 གང་ཞིག་གང་ལ་བརྟེན་པའམ་གནས་པ་སྟེ་ཡོད་པའི་དོན་ཅན་དུ་འཇུག་པའི་རྣམ་
དབྱེ་དེ་རྣམ་དབྱེ་བདུན་པའི་དོན་ནོ། །དཔེར་ན། ལྟེ་བ་རུ་རྫོང་། ལྷ་ཁང་དུ་མཆོད་རྟེན། ལྷ་སར་
ཇོ་བོ། ལྕགས་ལ་གསེར་འབྱུག་ལྟ་བུའོ། །ཁ་ཅིག་གིས་བྱ་བ་གཏན་ནས་མི་བྱེད་པ་ཞེས་གསུངས་
པ་ནི་བྱ་བ་གཏན་ནས་མི་བྱེད་པར་གང་ཞིག་གང་ལ་གནས་པའི་དོན་ཅན་དེ་རྣམ་དབྱེ་བདུན་
པ་ཡིན་ཞེས་པ་ལས་རྣམ་དབྱེ་བདུན་པ་ཡིན་ན་བྱ་བ་གཏན་ནས་མི་བྱེད་པ་ཞིག་ཡིན་དགོས་
ཞེས་པ་ནི་མ་ཡིན་ནོ། །དཔེར་ན། ལྕགས་ལ་གསེར་འབྱུག་ལྟ་བུའི་འབྱུག་པ་དེ་བྱ་བ་ཡིན་པ་
བཞིན་ནོ། ། །
བྱ་བའི་ཡུལ་དང་བྱ་བ་གཉིས་ངོ་བོ་གཅིག་ཏུ་གྱུར་བའི་རྣམ་དབྱེ་དེ་རྣམ་དབྱེ་གཉིས་



སུམ་ཅུ་པའི་འགྲེལ་པ།
པའི་བྱེ་བྲག་དེ་ཉིད་ཀྱི་དོན་ནོ། །དཔེར་ན། མེ་རུ་འབར། གཅིག་ཏུ་འགྱུར། རབ་ཏུ་གསལ། འོད་
དུ་འཚེར། བརྟན་པར་འགྱུར། དྭངས་མོར་སོང་། ཆོས་སུ་གྲུབ་ལྟ་བུའོ། ། །
5 ལ་དོན་གྱི་ཕྲད་ཀྱིས་དེའི་ཚེ་དེའི་སྐབས་དང་དོན་མཚུངས་པར་སྟོན་པའི་རྣམ་དབྱེ་དེ་
རྣམ་དབྱེ་བདུན་པའི་ནང་ཚན་ཚེ་སྐབས་ཀྱི་དོན་ནོ། །དཔེར་ན། འཆི་ཁར་དམ་ཆོས་མི་དྲན་
ཅུང་ཟད་བླུན། རྟག་ཏུ་དམ་ཆོས་བྱེད་པ་མཁས་པ་ཡིན། ནམ་ལངས་པ་ན་ཆོས་སྟོན། སྲོད་ལ་
བདུད་བཏུལ། ཐོ་རངས་སུ་སངས་རྒྱས་ལྟ་བུའོ། །འདིར་ཤེས་དགོས་པ་ནི། རྣམ་དབྱེ་གཉིས་པའི་
ནང་ཚན་དེ་ཉིད་རྣམ་དབྱེ་གཉིས་པ་དང་། རྣམ་དབྱེ་བདུན་པའི་ནང་ཚན་ཚེ་སྐབས་རྣམ་དབྱེ་
བདུན་པ་ཡིན་ནོ། །
ཞར་བྱུང་།
སུ་སོགས་བདུན་པོ་གང་རུང་ལ་ལ་དོན་གྱིས་མ་ཁྱབ་སྟེ། སྤྱི་སྒྲའི་སུ་དང་། དེ་བཞིན་
མིང་གི་སུ་ལུ། ར་ལུག ན་ཚ། ལ་མོ། དུ་བ་ལྟ་བུའོ། །སྐབས་འདིའི་ལ་དོན་གྱི་དོན་མ་ཡིན་པའི་
ན་ལའི་འཇུག་ཚུལ་གཞན་ཡོད་ཀྱང་འདིར་མི་བརྗོད་དོ། །
སྦྱང་གཞི།
1 སླར་བསྡུ་དང་། རྫོགས་ཚིག ཟླ་སྡུད་གསུམ་པོ་དོན་གཅིག་མིང་གི་རྣམ་གྲངས་ཡིན་པ་མུ་ཏིག་ཕྲེང་མཛེས་ལས་གང་
འདྲ་གསུང་ཡོད་དམ།
2 སླར་བསྡུ་ལ་མིང་གི་རྣམ་གྲངས་གང་དང་གང་ཡོད་དམ།
3 རྣམ་དབྱེ་དང་པོར་ཕྲད་ཡོད་པར་འདོད་པ་རྣམས་ཀྱིས་རྣམ་དབྱེ་དང་པོར་གང་གི་ཕྲད་སྦྱར་ཡོད་དམ།



སུམ་ཅུ་པའི་འགྲེལ་པ།
4 རྣམ་དབྱེ་བཞི་པའི་དེ་དང་འབྲེལ་བའི་ལས་ལ་ཕན་ཐོགས་ཞེས་པའི་དེ་དང་འབྲེལ་བའི་ལས་དེ་དཔེར་བརྗོད་ཀྱི་
ཐོག་ནས་ངོས་འཛིན་བྱ་དགོས།
5 རྣམ་དབྱེ་ཞེས་པ་དེ་དཔེར་བརྗོད་ཀྱི་ཐོག་ནས་གསལ་བཤད་བྱ་དགོས།
34



སུམ་ཅུ་པའི་འགྲེལ་པ།
སློབ་ཚན་གསུམ་པ།
༡ འབྲེལ་སྒྲ།
གི་ཀྱི་གྱི་འི་ཡི་ལྔ་པོ། །
རྣམ་དབྱེ་དྲུག་པ་འབྲེལ་སྒྲ་སྟེ། །
གི་ཀྱི་གྱི་འི་ཡི་ལྔ་པོ་ནི་རྣམ་དབྱེ་དྲུག་པ་འབྲེལ་སྒྲའི་ཕྲད་ཡིན་ཞེས་པའོ། །
བྱ་བ་བྱས་པའི་དོན་མི་སྟོན་པར་ཚིག་སྔ་ཕྱི་འབྲེལ་བ་སྟོན་པ་ཙམ་གྱི་དོན་དུ་སྦྱར་བའི་རྣམ་
དབྱེ་དེ་རྣམ་དབྱེ་དྲུག་པ་འབྲེལ་སྒྲའི་དོན་ནོ། །
སྒྲ་སྦྱོར་ཚུལ།
སྦྱོར་ཚུལ་ན་མ་ར་ལ་གྱི །
ད་བ་ས་ཀྱི་ག་ང་གི ། །
འ་དང་མཐའ་མེད་འི་དང་ཡི། །
རྗེས་འཇུག་ན་མ་ར་ལ་བཞིའི་རྗེས་སུ་གྱི་སྦྱར་དགོས་པ་དང་། ད་བ་ས་གསུམ་གྱི་རྗེས་སུ་
ཀྱི་སྦྱར་དགོས་པ། ག་ང་གཉིས་ཀྱི་རྗེས་སུ་གི་སྦྱར་དགོས་པ། འ་དང་མཐའ་མེད་ཀྱི་རྗེས་སུ་འི་
དང་ཡི་སྦྱར་དགོས་ཞེས་པའོ། །དཔེར་ན། སྟོན་གྱི་དུས། ཡུམ་གྱི་ཞལ། དབྱར་གྱི་འཇའ། བལ་གྱི་
གོས། སྟོད་ཀྱི་གངས་རི། ཐབ་ཀྱི་ཁ། བདག་གི་ཡབ། བྱང་གི་མཚོ། ནམ་མཁའི་སྤྲིན། ནམ་
མཁའ་ཡི་སྤྲིན། འབྲོག་པའི་ནོར། འབྲོག་པ་ཡི་ནོར། ལྟ་བུའོ། །
35



སུམ་ཅུ་པའི་འགྲེལ་པ།
༣ གཞི་མཐུན་གྱི་འབྲེལ་སྒྲ། གསེར་གྱི་བུམ་པ། ཤིང་གི་ཆོས་ཁྲི། ཟངས་ཀྱི་སྐུ་
2 རྟེན་དང་བརྟེན་པའི་འབྲེལ་སྒྲ། སྟོད་ཀྱི་གངས་རི། ལྷ་ས་ཡི་ཇོ་བོ། ཁང་སྟེང་གི་དར་
ལྕོག རི་རྩེ་ཡི་རྡོ་བ།
3 ཡན་ལག་དང་ཡན་ལག་ཅན་གྱི་འབྲེལ་སྒྲ། ཤིང་གི་ཡལ་ག མི་ཡི་ལག་པ། རྒྱུན་
མཚན་གྱི་ཏོག ལག་པའི་མཛུབ་མོ།
༢ བདག་པོ་དང་རྫས་ཀྱི་འབྲེལ་སྒྲ། བོད་ཀྱི་རིག་གཞུང་། ཁྱེད་ཀྱི་དཔེ་དེབ། བཀྲ་ཤིས་
ཀྱི་ཅ་དངོས། དམངས་ཀྱི་རྒྱུ་དངོས།
བ 5 ཁྱད་གཞི་ཁྱད་ཆོས་ཀྱི་འབྲེལ་སྒྲ། ཨ་མ་ཡི་བྱམས་བརྩེ། དགུན་གྱི་གྲང་ངར། སྤོས་
བཟང་གི་དྲི་ངད། མི་བཟང་གི་གཤིས་འཇམ།
6 ངོ་བོ་བདག་གཅིག་གི་འབྲེལ་སྒྲ། ཉི་མ་ཡི་འོད་ཟེར། མེ་ཡི་ཚ་དྲོད། གཅད་བྱའི་ཤིང་།
གཅོད་བྱེད་ཀྱི་སྟ་རེ། ལྟ་བྱེད་ཀྱི་མིག
7 ཡུལ་ཡུལ་ཅན་གྱི་འབྲེལ་སྒྲ། བདག་མེད་རྟོགས་པའི་ཤེས་རབ། ཀ་བ་མཐོང་བའི་མིག་
ཤེས། དབང་ཤེས་ཀྱི་ཡུལ། རྣ་ཤེས་ཀྱི་མཉན་བྱ། ད་དུང་དཔེ་དཔེ་ཅན། རྒྱུ་འབྲས། ཆ་དང་ཆ་
ཅན། དེ་བྱུང་གི་འབྲེལ་སྒྲ་སོགས་མང་དུ་བཤད་ཀྱང་དེ་བདུན་གྱི་ནང་དུ་མ་འདུས་པ་མེད་པར་
བསམས། འབྲེལ་སྒྲ་ཡིན་ན་ཁྱད་གཞི་ཁྱད་ཆོས་ཀྱི་འབྲེལ་སྒྲའི་ནང་དུ་འདུས་པས་ཁྱབ་བོ། །
ཞར་བྱུང་།
གཞི་མཐུན་གྱི་འབྲེལ་སྒྲ་ཡིན་ན་ངོ་བོ་བདག་གཅིག་གི་འབྲེལ་སྒྲ་ཡིན་པས་ཁྱབ་ཅེས་
༢6



སུམ་ཅུ་པའི་འགྲེལ་པ།
དང་། མ་ཁྱབ་ཅེས་གསུངས་སྲོལ་མི་འདྲ་བ་དུ་མ་ཡོད་པས་མཁྱེན་དཔྱོད་ལྡན་པ་རྣམས་ཀྱིས་
དཔྱད་པར་འཚལ། གི་སོགས་ལྔ་པོ་ཕྲད་མ་ཡིན་པ་ཡང་ཡོད་དེ། གི་ཝང་། གི་གུ ཀྱི་ཧུད། གྱི་ན་
བ། གྱི་ལིང་། ཡི་དྭགས། ཡི་གེ་ལྟ་བུའོ། །
༢ བྱེད་སྒྲ།
དེ་རྣམས་ས་མཐའ་ཅན་ལྔ་ནི། །
རྣམ་དབྱེ་གསུམ་པ་བྱེད་སྒྲ་སྟེ། །
གི་ཀྱི་གྱི་འི་ཡི་དེ་རྣམས་ལ་ས་མཐའ་སྟེ་རྗེས་འཇུག་ས་རེ་ཞུགས་པས་གིས་ཀྱིས་གྱིས་
འིས་ཡིས་ལྔ་པོ་ནི་རྣམ་དབྱེ་གསུམ་པ་བྱེད་སྒྲའི་ཕྲད་ཡིན་ཞེས་པའོ། །བྱེད་པ་པོ་གཙོ་ཕལ་གང་
རུང་ཞིག་གིས་ཉེ་འགྱངས་གང་རིགས་སུ་བྱ་བ་བྱས་པ་གསལ་བར་སྟོན་པའི་རྣམ་དབྱེ་དེ་རྣམ་
དབྱེ་གསུམ་པ་བྱེད་སྒྲའི་དོན་ནོ། ། །
སྒྲ་སྦྱོར་ནི་འབྲེལ་སྒྲ་དང་མཚུངས་སོ། །དཔེར་ན། ནན་ཏན་གྱིས་སློབ་ཁྲིད་གནང་། ཡུམ་
གྱིས་ཟས་གཡོས། དར་གྱིས་གོས་བཟོས། ཞལ་གྱིས་བཞེས། དོན་ཡོད་ཀྱིས་གཞན་ཕན་སྒྲུབ།
ཤེས་རབ་ཀྱིས་ཤེས། ཉོན་མོངས་ཀྱིས་རྨོངས། བདག་གིས་བཤད། ཁོང་གིས་ཉན། གཟའ་ཡིས་
ཟིན། གཟས་ཟིན། སློབ་གྲྭ་ཡིས་བསྐྱངས། སློབ་གྲྭས་བསྐྱངས་ལྟ་བུའོ། །
༣ བྱེད་སྒྲ་ཉེ་བ། སྨན་གྱིས་ཕན། ལྟ་བུའོ། །
༢ བྱེད་སྒྲ་འགྱངས་བ། བྱམས་ཆེན་བདུད་རྩིའི་གྲུ་ཆར་གྱིས་སྐྱེ་རྒུའི་ཡིད་ཀྱི་ཚ་གདུང་མ་
ལུས་བཅིལ། ལྟ་བུའོ། །



སུམ་ཅུ་པའི་འགྲེལ་པ།
བྱེད་སྒྲ་ཉེ་འགྱངས་ཞེས་པའང་བྱེད་སྒྲའི་ཕྲད་དང་ཕྲད་དེས་དྲངས་པའི་བྱ་ཚིག་བར་ཚིག་
གཞན་གྱིས་བར་མ་ཆོད་པ་ཉེ་བ་དང་། ཚིག་གཞན་གྱིས་བར་ཆོད་པ་ནི་འགྱངས་བའོ། །བྱེད་
སྒྲའི་ཕྲད་དང་ཕྲད་དེས་དྲངས་པའི་བྱ་ཚིག་བར་ཕྲད་གཞན་གྱིས་བར་ཆོད་མ་ཆོད་ཀྱིས་ཀྱང་
བཞག་པའང་ཡོད་དོ། །དཔེར་ན། སྨན་གྱིས་ལུས་རྒྱུས་ལྟ་བུ་བྱེད་སྒྲ་ཉེ་བ་དང་། སྨན་གྱིས་
ལུས་པོ་ཡོངས་སུ་རྒྱུས་ལྟ་བུ་བྱེད་སྒྲ་འགྱངས་བའོ། །
3 བྱེད་སྒྲ་ཉིས་བརྩེགས། ཤིང་མཁན་གྱིས་སྟ་རེས་ཤིང་བཅད་ལྟ་བུའོ། །དེ་ལ་བྱེད་པ་པོ་
གཙོ་བོ་ཤིང་མཁན་དང་། བྱེད་པ་པོ་ཕལ་པ་སྟ་རེ་གཉིས་ཀར་བྱེད་སྒྲ་རེ་འཇུག་པས་བྱེད་སྒྲ་
ཉིས་བརྩེགས་ཞེས་བརྗོད་པའོ། །བྱེད་པ་པོ་གཙོ་ཕལ་གྱི་དབྱེ་བའང་ཡོད་དོ། །
ཞར་བྱུང་།
གིས་ཀྱིས་གྱིས་འིས་ཡིས་ལྔ་པོ་བྱེད་སྒྲའི་དོན་མ་སྟོན་པའང་ཡོད་དེ། ཆང་བཏུང་པས་
བཟོ་ལྟ་བུ་རྒྱུ་མཚན་སྟོན་པ་དང་། རིམ་གྱིས་གྲུབ་ལྟ་བུ་གྲུབ་ཚུལ་སྟོན་པ། ནོར་གྱིས་དབུལ་ལྟ་
བུ་ཡང་དབུལ་ཚུལ་སྟོན་པ། སློབ་སྦྱོང་གྱིས་དང་ལྟ་བུ་སྐུལ་ཚིག་སྟོན་པ་རྣམས་བྱེད་སྒྲའི་ཕྲད་
མ་ཡིན་ནོ། །དེ་ལ་མན་ངག་ཁྱར་ཁྱོར་རེ་སྐྱོར་ཏེ། སློབ་སྦྱོང་གྱིས་དང་ཞེས་པ་སློབ་སྦྱོང་གིས་
དང་ལྟ་བུར་བཅོས་ན་མི་འཐད་པ་ཡང་ཤེས་དགོས་པའི་གནད་ཅིག་གོ །ཡང་ན་རིམ་གྱིས་གྲུབ་
ཅེས་པ་རིམ་གྱི་གྲུབ་དང་། ལྷུན་གྱིས་གྲུབ་ཅེས་པ་ལྷུན་གྱི་གྲུབ་ལྟ་བུར་བྲིས་ན་ཅུང་ཟད་ལེགས་
སྙམ་མོ། །
38



སུམ་ཅུ་པའི་འགྲེལ་པ།
བྱེད་སྒྲ་ཉིས་བརྩེགས་ཀྱི་སྐོར།
༡ ཤིང་མཁན་གྱིས་སྟ་རེས་ཤིང་བཅད། ༢ ཤིང་མཁན་གྱི་སྟ་རེས་ཤིང་བཅད། དེ་ལྟ་
བུའི་དཔེར་བརྗོད་གཉིས་ཀ་ཤིན་ཏུ་འཐད་པར་མཐོང་སྟེ། དང་པོ་བྱེད་སྒྲ་ཉིས་བརྩེགས་ཡོད་པ་
དེས་ཤིང་གཅོད་མཁན་བྱེད་པ་པོ་ཤིང་མཁན་དང་། གཅོད་བྱེད་སྟ་རེའི་བདག་པོ་ཤུགས་བསྟན།
སྟ་རེས་ཤིང་བཅད་པ་བྱ་བ། ཤིང་གཅོད་པ་པོ་ཤིང་མཁན་གྱིས་བདག་པོ་སུ་ཡིན་མ་བསྟན་པའི་
སྟ་རེས་ཤིང་བཅད་པ་བསྟན་པ་ཡིན་ནོ། །གཉིས་པ་བྱེད་སྒྲ་གཅིག་ལས་མེད་པ་དེས། གཅོད་པ་
པོའི་གང་ཟག་ཤུགས་བསྟན། གཅོད་བྱེད་སྟ་རེའི་བདག་པོ་ཤིང་མཁན་ཡིན་པ་དངོས་བསྟན།
སྟ་རེས་ཤིང་བཅད་པ་བྱ་བ། ཤིང་གཅོད་པ་པོའི་གང་ཟག་སུ་ཡིན་མ་བསྟན་པར་བདག་པོ་ཤིང་
མཁན་གྱི་སྟ་རེས་ཤིང་བཅད་པ་བསྟན་པ་ཡིན་ནོ། །དེས་ན་དེ་ལྟ་བུའི་བྱེད་སྒྲ་ཉིས་བརྩེགས་
དང་གཅིག་བརྩེགས་གཉིས་ཀར་དོན་མི་འདྲ་བ་སྟོན་པའི་དགོས་པ་མི་འདྲ་བ་སོ་སོ་ཡོད་པས།
ཁྲོམ་ལ་ཤ་ལ་མཛུབ་བཙུགས་ཏེ། །གསོད་པོ་འདི་རུ་ཤོག་ཅེ་ན། །མི་ཞིག་ཡོང་ངམ་གྲི་ཞིག་
ཡོང་། །ཞེས་སོགས་བྱེད་སྒྲ་ཉིས་བརྩེགས་དགག་པ་དང་། བྱེད་སྒྲ་གཅིག་བརྩེགས་དགག་པ་
སོགས་ཕྱོགས་རྐྱང་པའི་དགེ་མཚན་ཁོ་ན་འཆད་མཁན་ནི་ཕྱོགས་སུ་ལྷུང་བའི་གཏམ་མོ། །འོ་ན་
མུ་ཏིག་ཕྲེང་མཛེས་ཀྱིས་ཀྱང་བྱེད་སྒྲ་གཅིག་བརྩེགས་དགག་པ་མ་ཡིན་ནམ་ཞེ་ན། མ་ཡིན་ཏེ།
བྱེད་སྒྲ་ཉིས་བརྩེགས་དང་བྱེད་པ་པོ་གཙོ་ཕལ་ཁས་བླངས་པ་ཙམ་ལས་བྱེད་སྒྲ་གཅིག་བརྩེགས་
དགག་པ་མ་ཡིན་ནོ། ། ༡ བཀྲ་ཤིས་ཀྱིས་ཤིང་བཅད། ༢ བཀྲ་ཤིས་ཀྱི་ཤིང་བཅད། དེའང་



སུམ་ཅུ་པའི་འགྲེལ་པ།
དང་པོས་ཤིང་གི་བདག་པོ་ཤུགས་བསྟན་དང་གཅོད་པ་པོ་བཀྲ་ཤིས་ཀྱིས་ཤིང་བཅད་པ་བསྟན།
གཉིས་པས་གཅོད་པ་པོ་ཤུགས་བསྟན་དང་བདག་པོ་བཀྲ་ཤིས་ཀྱི་ཤིང་བཅད་པ་བསྟན། ༡ བཀྲ་
ཤིས་ཀྱིས་མདུན་ན་མི་བསད། ༢ བཀྲ་ཤིས་ཀྱི་མདུན་ན་མི་བསད། དང་པོས་གསོད་པ་པོ་བཀྲ་
ཤིས་ཀྱིས་གཞི་གང་རུང་ཞིག་གི་མདུན་ན་མི་ཞིག་བསད་པ་བསྟན་པ་དང་། གཉིས་པས་གསོད་
པ་པོ་ཤུགས་བསྟན་དང་གཞི་བཀྲ་ཤིས་ཀྱི་མདུན་ན་མི་བསད་པ་བསྟན། ༡ བཀྲ་ཤིས་ཀྱིས་
གཡག་བསད། ༢ བཀྲ་ཤིས་ཀྱི་གཡག་བསད། དང་པོས་གསོད་པོ་བཀྲ་ཤིས་ཀྱིས་གཡག་བསད་
པ་དངོས་བསྟན་དང་གཡག་གི་བདག་པོ་ཤུགས་བསྟན། གཉིས་པས་གསོད་པ་པོ་ཤུགས་བསྟན་
དང་གཡག་གི་བདག་པོ་བཀྲ་ཤིས་ཡིན་པ་བསྟན་ཡོད། ༡ དོན་ཡོད་ཀྱིས་གཞན་ཕན་སྒྲུབ། ༢
དོན་ཡོད་ཀྱི་གཞན་ཕན་སྒྲུབ། དང་པོས་སྒྲུབ་པ་པོ་དོན་ཡོད་ཟེར་བའི་མི་ཞིག་གིས་གཞན་
ཕན་བྱ་བ་སྒྲུབ་པ་བསྟན་ཡོད་པ་དང་། གཉིས་པས་སྒྲུབ་པ་པོ་ཤུགས་བསྟན་དང་དོན་ཡོད་པའི་
གཞན་ཕན་གྱི་བྱ་བ་ཞིག་སྒྲུབ་པ་བསྟན་ཡོད་དོ། །དེས་ན་དེ་ལྟ་བུའི་བྱེད་འབྲེལ་གྱི་དཔེར་
བརྗོད་གཉིས་ཀས་རང་རང་གི་དོན་མི་འདྲ་བ་རེ་སྟོན་རྒྱུ་ཡོད་པས་བྱེད་འབྲེལ་གྱི་ཕྲད་འབྲི་
ཚུལ་དེ་གཉིས་ཀ་དོན་དང་མཐུན་པ་ཡིན་ནོ། །
སྦྱང་གཞི།
1 འབྲེལ་སྒྲ་ཡིན་ན་ཁྱད་གཞི་ཁྱད་ཆོས་ཀྱི་འབྲེལ་སྒྲའི་ནང་དུ་བསྡུས་པས་ཁྱབ་ཅེས་པའི་བསྡུ་ཚུལ་དེ་གང་ཡིན་ནམ།
2 གཞི་མཐུན་གྱི་འབྲེལ་སྒྲ་དང་ངོ་བོ་བདག་གཅིག་གི་འབྲེལ་སྒྲ་ལ་ཁྱད་པར་གང་ཡོད་ཁྱོད་ཀྱི་དགོངས་པ་བཞེད་ཚུལ་
ཞིག་གསུངས་དང་།
3 བྱེད་སྒྲ་ཉིས་བརྩེགས་དང་གཅིག་བརྩེགས་ལ་ཁྱེད་རང་གི་དགོངས་པ་གཟིགས་སྟངས་གང་འདྲ་ཡོད་དམ།
4 བྱེད་སྒྲ་དང་འབྲེལ་སྒྲ་ཁྱད་པར་གང་གི་སྒོ་ནས་འབྱེད་དགོས་སམ།



སུམ་ཅུ་པའི་འགྲེལ་པ།
བྱེད་འབྲེལ་གཉིས་ལ་ཨི་ལྡན་ཞེས་བརྗོད་དོན་གང་ཡིན་ནམ།
སློབ་ཚན་བཞི་པ།
༡ རྒྱན་སྡུད།
ཀྱང་ཡང་འང་གསུམ་རྒྱན་སྡུད་དེ། །
ཀྱང་ཡང་འང་གསུམ་ཚིག་རྒྱན་དང་སྡུད་པ་སྟོན་པའི་ཕྲད་ཡིན་ཞེས་པའོ། །རྒྱན་སྡུད་ཀྱི་
ཕྲད་ཀྱང་ཡང་འང་གསུམ་གྱིས་ཚིག་སྔ་ཕྱི་མཐུན་པའི་རྒྱན་དང་། མི་མཐུན་པའི་རྒྱུན། གཞི་
འམ་དོན་གཞན་ཞིག་ཏུ་སྡུད་པའི་དོན་བསྟན་པས་རྒྱན་སྡུད་ཅེས་བྱའོ། །
སྒྲ་སྦྱོར་ནི།
ག་ད་བ་ས་དྲག་མཐར་ཀྱང་། །
ང་ན་མ་ར་ལ་མཐར་ཡང་། །
འ་དང་མཐའ་མེད་འང་དང་ཡང་། །
རྗེས་འཇུག་ག་ད་བ་ས་ད་དྲག་བཅས་ལྔའི་མཐར་ཀྱང་སྦྱར་དགོས་པ་དང་། ང་ན་མ་ར་
ལ་ལྔའི་མཐར་ཡང་སྦྱར་དགོས། འ་དང་མཐའ་མེད་གཉིས་ཀྱི་མཐར་འང་དང་ཡང་སྦྱར་དགོས་
ཞེས་པའོ། །དཔེར་ན། གཡག་ཀྱང་མི་བཞིན་རིག་པའི་གནས་ལ་བརྩོན། ཡོད་ཀྱང་ད་དུང་ཆོག་
ཤེས་མེད་པ་སྐྱོ། བཏབ་ཀྱང་མ་སྐྱེས་བྲག་སྐམ་སྟེང་གི་ཤིང་། འཕངས་ཀྱང་མ་ཕོག་ཚིག་སྐམ་
བླུན་པོའི་ངག ཕྱིནད་ཀྱང་མ་སླེབས་ཁང་སྟེང་དར་ཆ་འདྲ། བྱུང་ཡང་བྱུང་། མཐུན་ཡང་མཐུན།
ཕམ་ཡང་མ་བྲོས་དཔའ་བོའི་རྟགས། གསེར་ཡང་ཉོས། ཡུལ་ཡང་འཁྱར། དགའང་དགའ། །



སུམ་ཅུ་པའི་འགྲེལ་པ།
དགའ་ཡང་དགའ། མིའང་བསླེབས། མི་ཡང་བསླེབས། ལྟ་བུའོ། །
༡ ཚིག་རྒྱན་ལ་མཐུན་པའི་རྒྱན་དང་། མི་མཐུན་པའི་རྒྱན་གཉིས།
1 མཐུན་པའི་རྒྱན། དཔེར་ན། བསླབས་ཀྱང་བསླབས། དགའང་དགའ། མཛེས་ཀྱང་མཛེས།
གསལ་ཡང་གསལ། ལྟ་བུའོ། ། །
2 མི་མཐུན་པའི་རྒྱན། དཔེར་ན། བཏུད་ཀྱང་ཁྲོ། མཛའང་བསླུ། བཏབ་ཀྱང་མ་སྐྱེས། ལྟ་
བུའོ། །
༢ སྡུད་པ་ལ་གཞི་མཐུན་སྡུད་པ། གོང་མས་འོག་མ་སྡུད་པ། འོག་མས་གོང་མ་སྡུད་པ་
དང་གསུམ། །
1 གཞི་མཐུན་སྡུད་པ། དཔེར་ན། ཨུཏྤལ་ཡང་ཡིན་ལ་སྔོན་པོ་ཡང་ཡིན། སེམས་ཅན་
ཡང་ཡིན་ལ་རྟ་ཡང་ཡིན། ལྟ་བུའོ། ། །
༢ གོང་མས་འོག་མ་སྡུད་པ། དཔེར་ན། སེམས་ཀྱང་བཟང་ཞིང་བློ་གྲོས་བཟང་། མཐུན་
སྒྲིལ་ཡང་བྱ་དགོས་ལ་སྐྱོན་བརྗོད་བྱ་དགོས། ལྟ་བུ་སྡུད་བྱེད་གོང་མ་སེམས་བཟང་བའི་ཀྱང་
སྒྲས་བསྡུ་བྱ་འོག་མ་བློ་གྲོས་བཟང་བ་སྡུད་པ་དང་། སྡུད་བྱེད་གོང་མ་མཐུན་སྒྲིལ་གྱི་ཡང་སྒྲས་
སྐྱོན་བརྗོད་སྡུད་པའོ། །
3 འོག་མས་གོང་མ་སྡུད་པ། དཔེར་ན། སྐྱོན་བརྗོད་བྱ་དགོས་ལ་མཐུན་སྒྲིལ་ཡང་བྱ་
དགོས། ཁྱི་མ་ཟད་མིས་ཀྱང་མཆོངས། ལྟ་བུའོ། །སྡུད་བྱེད་འོག་མ་མཐུན་སྒྲིལ་གྱི་ཡང་སྒྲས་བསྡུ་
བྱ་གོང་མ་སྐྱོན་བརྗོད་སྡུད་པའོ། །རྒྱན་སྡུད་ཀྱི་ཕྲད་སྦྱར་ས་དེ་སྡུད་བྱེད་ཡིན་པ་ཤེས་དགོས་པའི་
གནད་ཅིག་གོ །སྐབས་དེའི་གོང་འོག་ནི་སྔ་ཕྱི་ལ་གོ་དགོས་པ་ལས་རིམ་པ་མཐོ་དམན་དང་།
རིན་ཐང་ཆེ་ཆུང་། དཀའ་སླ་སོགས་ལ་གོ་བ་བླངས་ན་མི་རུང་ངོ། །
42



སུམ་ཅུ་པའི་འགྲེལ་པ།
དེས་ན་གོང་མས་འོག་མ་སྡུད་པ་དང་འོག་མས་གོང་མ་སྡུད་པ་ལ་སྔ་མས་ཕྱི་མ་འདྲེན་
པ་དང་། ཕྱི་མས་སྔ་མ་འདྲེན་པ་ཞེས་ཀྱང་གསུང་སྲོལ་ཡོད། སྔ་མས་ཕྱི་མ་འདྲེན་པ་དཔེར་ན།
རྩོད་པ་ཡང་མཁས་ཏེ་རྩོམ་པ་མི་ཤེས་པ་ནི་མ་ཡིན་ནོ། །ལྟ་བུ་དང་། ཕྱི་མས་སྔ་མ་འདྲེན་པ་
དཔེར་ན། རྩོད་པ་སྦྱང་དགོས་ལ་རྩོམ་པ་ཡང་སྦྱང་དགོས། ལྟ་བུའོ། །
ཞར་བྱུང་།
ཁ་ཅིག་གིས་མཐུན་པའི་རྒྱན་གྱི་དཔེར་བརྗོད་དུ། སེམས་ཀྱང་བཟང་ལ་གཟུགས་ཀྱང་
མཛེས་ལྟ་བུ་བཀོད་འདུག་ཀྱང་དེ་ནི་སྡུད་པའི་དཔེར་བརྗོད་ཡིན་པ་ལས་ཚིག་རྒྱན་གྱི་དཔེར་
བརྗོད་མ་ཡིན་ཏེ། གཞི་གང་ཟག་གཅིག་ལ་མཐུན་པའི་ཆོས་སེམས་བཟང་བ་དང་། གཟུགས་
མཛེས་པ་གཉིས་སྡུད་པ་ཡིན་པས་སྡུད་པའི་དཔེར་བརྗོད་ཡིན་པ་ལས་ཚིག་རྒྱན་གྱི་དཔེར་བརྗོད་
མ་ཡིན་ནོ། །ཞེས་མུ་ཏིག་ཕྲེང་མཛེས་ལས་གསུངས་སོ། །
ཀྱང་ཡང་འང་གསུམ་ཕྲད་མ་ཡིན་པའང་ཡོད་དེ། ཀྱང་ངེ་ཀྲོང་ངེ་། ཡང་བ། ཡང་མེས།
འང་གུ ལྟ་བུའོ། །
༣ ཡང་སྒྲ་བསྐུར་བ་ལ་འཇུག་པ་དཔེར་ན། ཡང་ནས་ཡང་དུ། ཡང་ཡང་། སླར་ཡང་། དེ་
ནས་ཡང་། ལྟ་བུའོ། །
2 ཡང་སྒྲ་བསྣན་པ་ལ་འཇུག་པ་དཔེར་ན། ཡང་ན། གཞན་ཡང་། ལྟ་བུའོ། །བསྐྱར་བ་
དང་བསྣན་པ་འདྲ་ཡང་གོ་རྒྱུ་མི་འདྲ་བ་ཡོད་པ་དེ་ཡང་ཤེས་པར་བྱ་དགོས་སོ། །



སུམ་ཅུ་པའི་འགྲེལ་པ།
༢ ལྷག་བཅས།
ཏེ་དེ་སྟེ་གསུམ་ལྷག་བཅས་ཏེ། །
ཏེ་དེ་སྟེ་གསུམ་བསྟན་བྱའི་ལྷག་མ་འདྲེན་པའི་ལྷག་བཅས་ཀྱི་ཕྲད་ཡིན་ཞེས་པའོ། །
ལྷག་བཅས་ཀྱི་ཏེ་དེ་སྟེ་གསུམ་པོ་དེས་བསྟན་བྱའི་དོན་གྱི་ལྷག་མ་འདྲེན་པས་ལྷག་བཅས་ཞེས་
ཟེར་རོ། །
སྒྲ་སྦྱོར། །
ན་ར་ལ་ས་དྲག་མཐར་ཏེ། །
ད་དེ་ག་ང་བ་མ་འ། །
མཐའ་མེད་རྣམས་ལ་ས་སྟེ་འཐོབ། །
རྗེས་འཇུག་ན་ར་ལ་ས་ད་དྲག་བཅས་ལྔའི་རྗེས་སུ་ལྷག་བཅས་ཀྱི་ཕྲད་དེ་རྐྱང་སྦྱར་
དགོས། རྗེས་འཇུག་ད་ཡིག་གི་རྗེས་སུ་ཕྲད་དེ་སྦྱར་དགོས། རྗེས་འཇུག་ག་ང་བ་མ་འ་མཐའ་
མེད་བཅས་དྲུག་གི་རྗེས་སུ་ཕྲད་ས་སྟེ་སྦྱར་དགོས་ཞེས་པའི་དོན་ནོ། །དཔེར་ན། དམ་ཆོས་དྲན་
ཏེ་དབེན་པ་བསྟེན། མི་ཆོས་དོར་ཏེ་ལྷ་ཆོས་སྒྲུབ། སྒྲིབ་གཉིས་བསལ་ཏེ་རྫོགས་སངས་རྒྱས།
གཞུང་ལས་བྱས་ཏེ་དམངས་ཕན་བསྐྲུན། སེམས་པ་གྱུརད་ཏེ་རི་ལས་བབ། གནག་ཕྱུགས་འདེད་
དེ་རྩ་ཆུ་འགྲིམས། སྒེར་ལས་བཞག་སྟེ་སྤྱི་དོན་གཉེར། རབ་ཏུ་བྱུང་སྟེ་ཁྱིམ་གཞི་སྤངས། གཞན་
སྐྱོན་བཀབ་སྟེ་རང་སྐྱོན་འཚོལ། འདི་ནི་འཇམ་སྟེ་དེ་ནི་རྩུབ། དགའ་སྟེ་འཁྲབ། སྐྱོ་སྟེ་ངུས་ལྟ་
44



སུམ་ཅུ་པའི་འགྲེལ་པ།
བུའོ། །
༡ ཏེ་དེ་སྟེ་གསུམ་པོ་ཚིག་སྔ་ཕྱི་མཚམས་སྦྱོར་བར་འཇུག་པའི་ལྷག་བཅས་ཤིག་ལ་
མཚམས་སྦྱོར་ལྷག་བཅས་ཞེས་ཟེར། དེ་ལ་དབྱེ་ན་བྱེད་པས་བྱ་བ་འདྲེན་པ་དང་། བྱ་བས་བྱ་བ་
འདྲེན་པའི་ལྷག་བཅས་གཉིས། །
1 ཚིག་སྔ་མ་བྱེད་པ་ཞིག་གིས་ཚིག་ཕྱི་མ་བྱ་བ་ཞིག་འདྲེན་པས་བྱེད་པས་བྱ་བ་འདྲེན་པ་
ཞེས་པའོ། ། དཔེར་ན། མདའ་འཕངས་ཏེ་ཕོག སྟ་རེ་བསྙུན་ཏེ་བཅད། གྲི་བརྒྱབ་སྟེ་བསད་ལྟ་
བུའི་མདའ་དང་། སྟ་རེ། གྲི་རྣམས་རེ་རེ་ནས་བྱེད་པ་དང་། བྱེད་པ་དེས་བྱ་བ་ཕོག་པ་དང་།
བཅད་པ། བསད་པ་སོགས་འདྲེན་པས་བྱེད་པས་བྱ་བ་འདྲེན་པ་ཡིན་ནོ། །ཚིག་ཕྱི་མའི་བྱ་བ་དེ་
ཚིག་སྔ་མའི་བྱེད་པ་ལ་ལྟོས་དགོས་པས་བྱེད་པས་བྱ་བ་འདྲེན་པ་ཟེར། །
2 ཚིག་སྔ་མ་བྱ་བ་ཞིག་གིས་ཚིག་ཕྱི་མ་བྱ་བ་ཞིག་འདྲེན་པས་བྱ་བས་བྱ་བ་འདྲེན་པ་ཞེས་
པའོ། །དེ་ལ་དབྱེ་ན་རིམ་ཅན་དུ་མཚམས་སྦྱར་བ་དང་། ཅིག་ཅར་དུ་མཚམས་སྦྱར་བ་གཉིས།
(༡) ཚིག་སྔ་ཕྱི་གཉིས་ཀ་བྱ་བར་སྦྱོར་ཞིང་དུས་རིམ་པར་འཇུག་པ་ཞིག་ལ་བྱ་བས་བྱ་བ་
འདྲེན་པའི་རིམ་ཅན་དུ་མཚམས་སྦྱོར་བ་ཞེས་ཟེར། དཔེར་ན། ཁྱིམ་ནས་བྱུང་སྟེ་དབེན་པར་
ཕྱིན། དབེན་པ་བསྟེན་ཏེ་སྒོམ་པ་བྱས། སྒོམ་པ་བྱས་ཏེ་རྫོགས་སངས་རྒྱས། དེ་ལྟ་བུའི་ཁྱིམ་ནས་
བྱུང་བ་དང་། དབེན་པ་བསྟེན་པ། སྒོམ་པ་བྱས་པའི་ཚིག་སྔ་མ་བྱེད་པ་མ་ཡིན་པའི་བྱ་བས་
ཚིག་ཕྱི་མ་དབེན་པར་ཕྱིན་པ། སྒོམ་པ་བྱས་པ། རྫོགས་སངས་རྒྱས་པའི་བྱ་བ་རྣམས་རིམ་ཅན་
དུ་བྱུང་བ་འདྲེན་པ་ཡིན་པས་བྱ་བས་བྱ་བ་འདྲེན་པའི་རིམ་ཅན་དུ་མཚམས་སྦྱར་བ་ཡིན་ནོ། །
(༣) ཚིག་སྔ་ཕྱི་གཉིས་ཀ་བྱ་བར་སྦྱོར་ཞིང་བྱ་བ་སྔ་ཕྱི་གཉིས་དུས་སྐད་ཅིག་གི་ཁྱད་པར་
མེད་པ་ལྟ་བུའི་མཚམས་སྦྱོར་བའི་དོན་དུ་འཇུག་པ་ཞིག་ལ་བྱ་བས་བྱ་བ་འདྲེན་པའི་ཅིག་ཅར་



སུམ་ཅུ་པའི་འགྲེལ་པ།
དུ་མཚམས་སྦྱོར་བ་ཞེས་ཟེར། དཔེར་ན། འཛུམ་དམུལ་ཏེ་མདངས་ཕྱུང་། ཞེད་དེ་བྲོས། བྲིས་ཏེ་
གསལ། མཆོངས་ཏེ་འགྲོ། ཕམ་སྟེ་བྲོས། འཕར་ཏེ་འགྲོ། ལྟ་བུའོ། །མཚམས་སྦྱོར་ལྷག་བཅས་ཀྱི་
དབྱེ་བར་རིམ་ཅན་དུ་མཚམས་སྦྱོར་བ་དང་། ཅིག་ཅར་དུ་མཚམས་སྦྱོར་བ་གཉིས། རིམ་ཅན་
དུ་མཚམས་སྦྱོར་བ་ལ། བྱེད་པས་བྱ་བ་འདྲེན་པ་དང་བྱ་བས་བྱ་བ་འདྲེན་པ་གཉིས་སུ་དབྱེ་
ནའང་ཆོག་གོ །
ཡང་མཚམས་སྦྱོར་ལྷག་བཅས་ལ་དབྱེ་ན། བྱེད་པས་བྱ་བ་འདྲེན་པ་དང་།
བྱ་བས་བྱ་བ་འདྲེན་པ། ཅིག་ཅར་དུ་མཚམས་སྦྱར་བ་གསུམ་དུ་ཡང་དབྱེ་སྲོལ་འདུག་
༢ ཚིག་སྔ་མ་དམ་བཅའ་དེའི་གསལ་བྱེད་དམ་སྒྲུབ་བྱེད་དུ་ཚིག་ཕྱི་མ་འདྲེན་པའི་ལྷག་
བཅས་ལ་དམ་བཅའ་ལྷག་བཅས་ཞེས་ཟེར། དེ་ལ་དབྱེ་ན། དབྱེ་བ་འདྲེན་པ། གཏན་ཚིགས་
འདྲེན་པ། ངེས་ཚིག་འདྲེན་པ། རྒྱས་བཤད་འདྲེན་པ་བཅས་བཞི་ཡོད།
1 དབྱེ་གཞི་གཅིག་ལས་དབྱེ་བ་སོ་སོར་འདྲེན་པའི་ལྷག་བཅས་ལ་དབྱེ་བ་འདྲེན་པ་ཞེས་
ཟེར། དཔེར་ན། དཀོན་མཆོག་གསུམ་སྟེ་སངས་རྒྱས་དང་། ཆོས། དགེ་འདུན་བཅས་སོ། །དུག་
གསུམ་སྟེ་འདོད་ཆགས་དང་། ཞེ་སྡང་། གཏི་མུག་བཅས་སོ། །ལྟ་བུའོ། །
2 ཚིག་སྔ་མ་ཁས་བླངས་པ་དེའི་སྒྲུབ་བྱེད་དུ་ཚིག་ཕྱི་མ་རྒྱུ་མཚན་འདྲེན་པའི་ལྷག་བཅས་
ལ་གཏན་ཚིགས་འདྲེན་པ་ཞེས་ཟེར། དཔེར་ན། མི་རྟག་སྟེ་བྱས་པ་ཡིན་པའི་ཕྱིར། མེ་ཡོད་དེ་དུ་
བ་ཡོད་པའི་ཕྱིར། ལྟ་བུའོ། །
3 གཞི་གང་ལ་བཏགས་པའི་མིང་དེའི་ངེས་ཚིག་གམ་སྒྲ་བཤད་འདྲེན་པའི་ལྷག་བཅས་
ལ་ངེས་ཚིག་འདྲེན་པ་ཞེས་ཟེར། དཔེར་ན་མི་ལ་རྐང་གཉིས་ཞེས་བརྗོད་དེ་རྐང་པ་གཉིས་བཙུགས་ཏེ་



སུམ་ཅུ་པའི་འགྲེལ་པ།
འགྲོ་བས་སོ། །བྱ་ལ་གཉིས་སྐྱེས་ཞེས་བརྗོད་དེ་བྱ་དང་སྒོ་ང་གཉིས་ལས་སྐྱེས་པས་སོ། །ལྗོན་
ཤིང་ལ་རྐང་འཐུང་ཞེས་བརྗོད་དེ་རྐང་པས་ཆུ་འཐུང་བས་སོ། །ལྟ་བུའོ། ། །
༉ ཚིག་སྔ་མས་མདོར་བསྡུས་ཏེ་བཤད་པའི་དོན་དེ་ཚིག་ཕྱི་མས་རྒྱས་བཤད་འདྲེན་པའི་
ལྷག་བཅས་ལ་རྒྱས་བཤད་འདྲེན་པ་ཞེས་ཟེར། དཔེར་ན། ཁ་དོག་ལ་བསྡུ་ན་གཉིས་ཏེ་རྩ་བའི་
ཁ་དོག་དང་། ཡན་ལག་གི་ཁ་དོག་གཉིས་རྒྱས་པར་དབྱེ་ན་རྩ་བའི་ཁ་དོག་ལ་བཞི་སྟེ་སྔོན་པོ་
དང་། སེར་པོ། དཀར་པོ། དམར་པོ་བཅས་ཡོད་པ་དང་། ཡན་ལག་གི་ཁ་དོག་ལ་དབྱེ་ན་བརྒྱད་
ཡོད་དེ། སྤྲིན་དང་། དུ་བ། རྡུལ་དང་། ཁུག་སྣ། སྣང་བ་དང་། མུན་པ། གྲིབ་མ་དང་། ཉི་མའི་འོད་
ཟེར་བཅས་བརྒྱད་ཡོད་ཅེས་པ་ལྟ་བུའོ། །རྒྱས་བཤད་འདྲེན་པའི་དཔེར་བརྗོད་འདི་དག་དབྱེ་བ་
འདྲེན་པའི་དཔེར་བརྗོད་ཀྱང་ཡིན། །
༢ མཚམས་སྦྱོར་དང་དམ་བཅའ་གང་དུའང་མི་གཏོགས་པའི་ཚིག་སྔ་མ་བརྗོད་པ་དང་
ཆབས་ཅིག་ལྷག་བཅས་ཀྱི་ཕྲད་དེས་བརྗོད་དོན་གཞན་ཞིག་མཉམ་དུ་འདྲེན་པའི་ལྷག་བཅས་
ལ་གཞན་འདྲེན་ལྷག་བཅས་ཞེས་ཟེར། དཔེར་ན། ཁྱེད་ནི་མཁས་ཏེ་ང་ནི་བླུན། ཉིད་ནི་དཔོན་
ཏེ་བདག་ནི་འབངས། འདི་ན་ཡོད་དེ་གཞན་ལ་མེད། ཅེས་པ་ལྟ་བུའོ། །
ཞར་བྱུང་།
ལྷག་བཅས་ཀྱི་མིང་གཞན་ལ་ཨེ་ལྡན་ཞེས་ཀྱང་བྱ། ཏེ་དེ་སྟེ་གསུམ་གང་རུང་ཡིན་ན་
ལྷག་བཅས་ཀྱི་ཕྲད་ཡིན་པས་མ་ཁྱབ་སྟེ། དཔེར་ན། ཏེ་ལོ་སྲོག་ཆགས་ཤིག ཏེ་པ་མགར་བའི་
ལག་ཆ་ཞིག བྱ་དེ། དེ་ཕོ། སྟེ་གཙག་ཤིང་བཟོ་པའི་ལག་ཆ་ཞིག་གོ །
。
47



སུམ་ཅུ་པའི་འགྲེལ་པ།
སྦྱང་གཞི།
1 སེམས་ཀྱང་བཟང་ལ་གཟུགས་ཀྱང་མཛེས་ལྟ་བུ་ཚིག་རྒྱན་གྱི་དཔེར་བརྗོད་མ་ཡིན་པའི་རྒྱུ་མཚན་གང་ཡིན།
2 ཡང་སྒྲ་བསྐུར་བ་དང་བསྣན་པ་ལ་ཁྱད་གང་ཡོད་དམ།
3 བྱེད་པས་བྱ་བ་འདྲེན་པ་དང་བྱ་བས་བྱ་བ་འདྲེན་པའི་དབྱེ་བ་གང་གིས་འབྱེད་དགོས་སམ།
4 གཏན་ཚིགས་འདྲེན་པ་དང་ངེས་ཚིག་འདྲེན་པ་ལ་མི་འདྲ་བའི་ཆ་གང་དང་གང་ཡོད་དམ།
རྒྱན་སྡུད་དང་ལྷག་བཅས་ཀྱི་ཕྲད་དྲུག་པོ་ལ་ཕྲད་མ་ཡིན་ཞིང་མིང་ཚིག་ཡིན་པ་གང་དང་གང་ཡོད་དམ་དཔེ་ཁ་ཤས་
ཤིག་བྲིས་དང་།
48



སུམ་ཅུ་པའི་འགྲེལ་པ།
སློབ་ཚན་ལྔ་པ།
༡ འབྱེད་སྡུད།
གམ་ངམ་དམ་ནམ་བམ་མམ་འམ། །
རམ་ལམ་སམ་ཏམ་འབྱེད་སྡུད་དེ། །
གམ་ནས་ཏམ་བར་གྱི་སྒྲ་བཅུ་གཅིག་པོ་དེ་རྣམས་ཚིག་དོན་སོ་སོར་འབྱེད་པ་དང༌། །
ཕྱོགས་གཅིག་ཏུ་སྡུད་པའི་དོན་སྟོན་པའི་ཕྲད་ཡིན་ཞེས་པའོ། །འབྱེད་སྡུད་ཀྱི་ཕྲད་དེ་རྣམས་
དབྱེ་གཞི་གཅིག་ལ་བྱེ་བྲག་གཉིས་སམ་མང་པོར་འབྱེད་པ་དང་། ཕྱེ་བ་རྣམས་གཞི་གཅིག་ལ་
སྡུད་པར་བྱེད་པས་འབྱེད་སྡུད་ཅེས་ཟེར་རོ། །
སྒྲ་སྦྱོར།
སྦྱོར་ཚུལ་སླར་བསྡུའི་སྐབས་དང་མཚུངས། །
སླར་བསྡུ་དང་སྦྱོར་ཚུལ་མཚུངས་ཚུལ་ཡོད་དེ། དྲག་ཡོད་ཏམ་དང་མཐའ་མེད་འམ། །
གཞན་རྣམས་མིང་མཐའི་རྗེས་མཐུན་སྦྱོར། །དྲག་ཡོད་དམ་ཡང་འཇུག་དའི་རྗེས་སུ་འབྱེད་སྡུད་
ཀྱི་ཕྲད་ཏམ་འཐོབ་པ་དང་། མཐའ་མེད་དམ་རྗེས་འཇུག་མེད་པའི་རྗེས་སུ་འམ་འཐོབ་པ་དང་།
ཏམ་ལས་གཞན་གམ་སོགས་ཕྲད་བཅུ་པོ་རྣམས་མིང་མཐའ་རྗེས་འཇུག་དང་རྗེས་སུ་མཐུན་པ་
སྟེ་འདྲ་བ་སྦྱར་དགོས་ཞེས་པའོ། །དཔེར་ན། འདུག་གམ། བྱུང་ངམ། རེད་དམ། ཡིན་ནམ།
འགྲུབ་བམ། བསམ་མམ། དགའ་འམ། འགྱུར་རམ། ཡུལ་ལམ། གཡས་སམ། ང་འམ།



སུམ་ཅུ་པའི་འགྲེལ་པ།
གྱུརད་ཏམ། ལྟ་བུའོ། ། །
༡ དབྱེ་གཞི་གཅིག་ལས་དབྱེ་བ་གཉིས་སམ་མང་པོར་འབྱེད་པས་ན་འབྱེད་པའོ། །དཔེར་
ན། དཀོན་མཆོག་གསུམ་སྟེ། སངས་རྒྱས་སམ། ཆོས་སམ། དགེ་འདུན་ནོ། །དུག་གསུམ་སྟེ།
འདོད་ཆགས་སམ། ཞེ་སྡང་ངམ། གཏི་མུག་གོ །ལྟ་བུའོ། །
༢ དབྱེ་བ་ཕྱེ་བ་རྣམས་གཞི་གཅིག་ཏུ་སྡུད་པར་བྱེད་པས་ན་སྡུད་པའོ། །དཔེར་ན། སངས་
རྒྱས་སམ། ཆོས་སམ། དགེ་འདུན་ནི་དཀོན་མཆོག་གསུམ་མོ། །འདོད་ཆགས་སམ། ཞེ་སྡང་ངམ།
གཏི་མུག་ནི་དུག་གསུམ་མོ། །ལྟ་བུའོ། ། །
༣ གམ་སོགས་བཅུ་གཅིག་པོ་ ༡ དྲི་བ། ༢ བརྟག་པ། ༣ གདམ་ང་། ༤ ཐེ་ཚོམ་སོགས་ལ་
འཇུག་པའང་ཡོད། །
༡ རང་གིས་མ་ཤེས་པའི་བརྗོད་དོན་དེ་གསལ་པོར་རྟོགས་ཆེད་གཞན་ལ་དྲི་བ་སྟོན་པ།
དཔེར་ན། ཁྱེད་ཀྱིས་སུམ་རྟགས་ཤེས་སམ། ལྟ་བུའོ། །
༢ ཡིན་མིན་དང་ཡོད་མེད་བརྟག་དཔྱད་བྱས་པའི་དོན་སྟོན་པ་དཔེར་ན། སློབ་མ་འདི་
བརྩོན་འགྲུས་དང་ལྡན་ནཱམ་ལྟ་བུའོ། །
༣ གདམ་བྱ་གཉིས་སམ་མང་པོའི་ནང་ནས་གང་ཞིག་བདམས་པར་སྟོན་པ་ནི་དཔེར་ན།
ཇ་འཐུང་ངམ་ཆང་འཐུང་ལྟ་བུའོ། །
༤ ཡིན་མིན་དང་ཡོད་མེད་སོགས་བློ་གཉིས་སུ་ལྷུང་ནས་དོགས་པ་ཟ་བ་སྟོན་པ་དཔེར་
ན། ངས་སུམ་རྟགས་སྦྱངས་ན་ཤེས་ཡོང་ངམ་ལྟ་བུའོ། །



སུམ་ཅུ་པའི་འགྲེལ་པ།
ཞར་བྱུང་།
སྐབས་དེའི་དྲི་བ་ནི་རང་གིས་མི་ཤེས་པ་སོགས་ཐད་ཀར་ཁོ་རང་ལ་དྲི་བ་ཞིག་
དགོས། མདོར་ན་མི་གཉིས་བར་གྱི་དྲི་བའོ། །བརྟག་པ་ནི་གཞན་ཞིག་ལ་བརྟག་དཔྱད་བྱ་ཕྱིར་
དེ་ལས་གཞན་པའི་མི་ཞིག་ལ་དྲི་བའོ། །ཐེ་ཚོམ་ནི་གཞན་ལ་དྲི་བ་མ་ཡིན་པར་རང་ཉིད་ལ་དྲི་
བ་ཁོང་ནས་སློང་བ་ཞིག་གོ །གནད་ཀ་དེ་དག་མ་ཤེས་ན་འདྲི་བ། བརྟག་པ། ཐེ་ཚོམ་གྱི་དཔེ་
བརྗོད་སོ་སོར་དབྱེ་བ་འབྱེད་མི་ཤེས་པར་འགྱུར་ཉེན་ཡོད་དོ། །གམ་སོགས་བཅུ་གཅིག་གང་
རུང་ལ་ཕྲད་མ་ཡིན་པར་མིང་ཚིག་ཡིན་པ་ཡང་ཡོད་དེ། གམ་པ་ལ། ངམ་རིང་། ངམ་ནག་པ།
དམ་བཅའ། དམ་ཆོས། ནམ་ཡང་། ནམ་ལངས་པ། བམ་རོ་ནི་མི་རོའོ། །རམ་འདེགས། རོམ་པ།
ལམ་ལུགས། ལམ་སང་། ལྟ་བུའོ། །
ཞར་བྱུང་རྐང་པ་ཁ་སྐོང་མི་སྐོང་གི་ཁྱད་པར་བཤད་པ།
ར་རུ་འི་ཡི་འང་ཡང་རྣམས། །
རྐང་པ་མི་སྐོང་སྐོང་བའི་ཁྱད། །
ལ་དོན་གྱི་ར་རུ་གཉིས་དང་། ཨི་ལྡན་གྱི་འི་ཡི་གཉིས། རྒྱན་སྡུད་ཀྱི་འང་ཡང་གཉིས་
བཅས་རྐང་པ་ཁ་སྐོང་མི་དགོས་ན་ར་དང་འི་འང་སྦྱར་དགོས་པ་དང་། རྐང་པ་སྐོང་དགོས་ན་རུ་
དང་ཡི་ཡང་སྦྱར་དགོས་ཞེས་པའོ། ། དཔེར་ན། དགོན་པར། དགོན་པ་རུ། འགྲོ་བའི་སྡུག་
51



སུམ་ཅུ་པའི་འགྲེལ་པ།
བསྔལ། འགྲོ་བ་ཡི་སྡུག་བསྔལ། སྐྱོའང་སྐྱོ། སྐྱོ་ཡང་སྐྱོ། ཞེས་པ་ལྟ་བུའོ། །
འོ་འུ་འམ་གྱི་གོང་དུ་ཚེག །
མེད་དང་ཡོད་པའང་དེ་བཞིན་ཡིན། །
སླར་བསྡུའི་འོ་དང་། མིང་གི་འུ། འབྱེད་སྡུད་ཀྱི་འམ་བཅས་ཀྱི་གོང་དུ་ཚེག་ཡོད་པ་རྐང་
པ་ཁ་སྐོང་བ་དང་། ཚེག་མེད་པ་རྐང་པ་ཁ་མི་སྐོང་བ་གོང་གི་དེ་དག་བཞིན་ཡིན་ཞེས་པའོ། །
དཔེར་ན། བདེ་བའོ། །བདེ་བ་འོ། །རེའུ་མིག རེ་འུ་མིག མིའམ། མི་འམ། ལྟ་བུའོ། །
༢ འབྱུང་ཁུངས།
ནས་ལས་འབྱུང་ཁུངས་དགར་སྡུད་དེ། །
ནས་ལས་གཉིས་རྣམ་དབྱེ་ལྔ་པ་འབྱུང་ཁུངས་ལ་འཇུག་པ་མ་ཟད་དགར་བ་དང་སྡུད་པ་
ལའང་འཇུག་ཅེས་པའི་དོན་ནོ། །
གང་ཞིག་གང་ལས་བྱུང་བའམ་བྱེ་བ་སྟེ་བྲལ་བ་དང་ལྷུང་བ་སོགས་ཀྱི་དོན་སྟོན་པའི་རྣམ་
དབྱེ་དེ་རྣམ་དབྱེ་ལྔ་པ་འབྱུང་ཁུངས་ཀྱི་དོན་ནོ། །
སྒྲ་སྦྱོར།
འབྱུང་ཁུངས་དངོས་ལ་གང་སྦྱར་འཐུས། ། །
རིགས་མཐུན་དགར་ནས་མི་མཐུན་ལས། །
སྡུད་ལ་ནས་སྒྲ་ཁོ་ན་འཇུག །
འབྱུང་ཁུངས་དངོས་ཞེས་པས་འབྱུང་ཁུངས་དངོས་དང་ཆ་འདྲ་ལ་ནས་ལས་གང་སྦྱར་



སུམ་ཅུ་པའི་འགྲེལ་པ།
འཐུས་པའམ་ཆོག་པ་དང་། ལོགས་སུ་དགར་བ་ལ་རིགས་མཐུན་དགར་བ་ལ་ནས་སྒྲ་དང་།
རིགས་མི་མཐུན་དགར་བ་ལ་ལས་སྒྲ་འཇུག་པ་དང་། ཡུལ་དུས་དངོས་པོ་གྲངས་བཅས་བཞི་ལ་
མཚམས་འཛིན་ཅིང་སྡུད་པ་ལ་ནས་སྒྲ་ཁོ་ན་འཇུག་ཅེས་པའོ། ། །
༡ ཆོས་གང་ཞིག་གང་ལས་བྱུང་བའམ་བྱེ་བ་ལྟུང་བ་སོགས་ཀྱི་དོན་སྟོན་པའི་རྣམ་དབྱེ་
1 གང་ཞིག་གང་ལས་དངོས་སུ་བྱུང་བ་གསལ་བར་སྟོན་པའི་བྱུང་ཁུངས་དེ་འབྱུང་
ཁུངས་དངོས་ཀྱི་དོན་ནོ། །དཔེར་ན། བ་ལས་འོ་མ། ཞལ་ནས་ལེགས་བཤད། རྒྱ་མཚོ་ནས་ནོར་
བུ། གངས་ཀྱི་རི་ནས་ཆུ་རྒྱུན། ལྟ་བུའོ། །
2 ཆོས་གང་ཞིག་གང་ལས་བྱུང་བ་ཆ་འདྲ་བ་སྟོན་པའི་འབྱུང་ཁུངས་དེ་འབྱུང་ཁུངས་ཆ་
འདྲའི་དོན་ནོ། །དཔེར་ན། རྟ་ནས་ལྷུང་། སྐས་ལས་བབ། གནམ་གྲུ་ནས་མར་བབ། འོ་མ་ནས་ཞོ།
ས་བོན་ནས་མྱུ་གུ་ལྟ་བུའོ། །འོ་མ་ནས་ཞོ་བྱུང་ཞེས་པ་འབྱུང་ཁུངས་ཆ་འདྲར་བཞག་དོན་ནི་ཞོ་
འོ་མ་དང་མེད་ན་མི་འབྱུང་གི་འབྲེལ་བ་གྲུབ་ཀྱང་འོ་མ་ཉིད་ཞོའི་ངོ་བོར་འགྱུར་བས་སྐབས་དེར་
འབྱུང་གཞི་འོ་མ་ལོགས་སུ་འཛིན་རྒྱུ་མེད་པས་འབྱུང་ཁུངས་ཆ་འདྲར་བཞག་པ་ཡིན། རྒྱུ་
འབྲས་ཀྱི་འཇོག་ཚུལ་བརྡ་སྤྲོད་ཀྱི་སྐབས་དང་ཚད་མའི་གཞུང་ཅུང་མི་འདྲའོ། །ས་བོན་ལས་
མྱུ་གུ་ཞེས་པའང་དེ་བཞིན་དུ་ཤེས་པར་བྱའོ། །འབྱུང་ཁུངས་ཆ་འདྲ་འང་རྣམ་དབྱེ་ལྔ་པ་ཡིན་
ནོ། །
༢ དགར་གཞི་གང་ཞིག་ལས་དགར་བྱ་ལོགས་སུ་བཀར་བ་ཞིག་ལ་དགར་བ་ཟེར། དབྱེ་
ན། རིགས་མཐུན་དགར་བ་དང་། རིགས་མི་མཐུན་དགར་བ་གཉིས་ཡོད། །
1 དགར་གཞི་ལས་དགར་བྱ་ལོགས་སུ་བཀར་ནས་དགར་བྱ་དགར་གཞིར་རིགས་མཐུན་
53



སུམ་ཅུ་པའི་འགྲེལ་པ།
པ་ཞིག་ལ་རིགས་མཐུན་དགར་བ་ཟེར། དཔེར་ན། རྒྱུ་སྐར་དབུས་ནས་ཟླ་བ་གསལ། མི་ཡི་ནང་
ནས་མཁས་པ་མཆོག བྱའི་ནང་ནས་རྨ་བྱ་མཛེས། ལྟ་བུའོ། །
2 དགར་གཞི་ལས་དགར་བྱ་ལོགས་སུ་བཀར་ནས་དགར་བྱ་དགར་གཞིར་རིགས་མི་
མཐུན་པ་ཞིག་ལ་རིགས་མི་མཐུན་དགར་བ་ཟེར། དཔེར་ན། རྒྱུ་སྐར་ལས་ཟླ་བ་གསལ། ཆུ་ལས་
ཇ་ཞིམ། བོང་བུ་ལས་རྟ་མགྱོགས། ལྟ་བུའོ། །
3 ཡང་དགར་བ་ལ་དབྱེ་ན། རིགས། བྱ་བ། ཡོན་ཏན་དགར་བ་གསུམ་ཡོད། རིགས་དགར་
བ་དཔེར་ན། གྲངས་ཉུང་མི་རིགས་ཀྱི་ནང་ནས་བོད་རིགས་ནི་ཆོས་དད་ཆེ། ལྟ་བུའོ། །བྱ་བ་
དགར་བ་དཔེར་ན། བྱ་བའི་ནང་ནས་གཞན་དོན་བྱེད་པ་མཆོག ལྟ་བུའོ། །ཡོན་ཏན་དགར་བ་
དཔེར་ན། ཆང་ལས་ཤ་མར་བཅུད་ཆེ། ལྟ་བུའོ། །དེ་གསུམ་ག་རིགས་མཐུན་དགར་བ་དང་
རིགས་མི་མཐུན་དགར་བའི་ནང་དུ་འདུས་སོ། །སི་ཏུ་ཆོས་འབྱུང་གི་རྗེས་སུ་འབྲངས་བས་རྫས་
རྐྱང་པ་དགར་བ་སྐབས་འདིར་མི་འདྲེན་ནོ། །རྫས་རྐྱང་པ་དགར་བ་མེད་པའི་རྒྱུ་མཚན་ཞིབ་ཕྲ་
མུ་ཏིག་ཕྲེང་མཛེས་ལས་ཤེས་པར་བྱའོ། །
༢ ཡུལ་དུས་དངོས་པོ་གྲངས་བཅས་ལ་མཚམས་འཛིན་ཅིང་སྡུད་པས་ན་སྡུད་པའོ། །
1 ཡུལ་སྡུད་པ་དཔེར་ན། ལྷ་ས་ནས་མཚུར་ཕུ་བར། ལྟ་བུའོ། །
2 དུས་སྡུད་པ་དཔེར་ན། འདི་ལོ་ནས་ཕྱི་ལོ་བར། ལྟ་བུའོ། །
3 དངོས་པོ་སྡུད་པ་དཔེར་ན། མགོའི་ཞྭ་ནས་རྐང་པའི་ལྷམ་བར། ལྟ་བུའོ། །
4 གྲངས་སྡུད་པ་དཔེར་ན། གཅིག་ནས་བརྒྱ་བར། ལྟ་བུའོ། ། །



སུམ་ཅུ་པའི་འགྲེལ་པ། །
ཞར་བྱུང་།
ནས་ལས་ཀྱི་ཕྲད་གཉིས་པོ་རྗེས་འཇུག་ལ་ལྟོས་མི་དགོས་པས་ཕྲད་རང་དབང་ཅན་ཡིན་
རུང་རྣམ་དབྱེའི་རྐྱེན་ཡིན་པས་ཕྲད་གཞན་དབང་ཅན་གྱི་ནང་དུ་བཞག་པ་ཡིན་ནོ། །ནས་ལས་
གཉིས་པོ་ལ་ཕྲད་མ་ཡིན་པ་མིང་ཚིག་ཀྱང་ཡོད་དེ། དཔེར་ན། ནས་རྩམ། ནས་ཆང་། ལས་ཀ
ལས་གྲྭ། འབྲོག་ལས། ལྟ་བུའོ། །
༣ འབོད་སྒྲ།
ཀྱེ་དང་ཀྭ་ཡེ་འབོད་སྒྲ་སྟེ། །
ཕལ་ཆེར་མིང་གི་ཐོག་མར་སྦྱོར། །
གང་ཡང་རུང་བའི་མིང་བརྗོད་པའི་ཐོག་མར་ཀྱེ་དང་ཀྭ་ཡེ་ཤུགས་བསྟན་ཝ་ཡེ་སོགས་
སྦྱར་བ་ནི་རྣམ་དབྱེ་བརྒྱད་པ་འབོད་པ་གསལ་བྱེད་ཀྱི་སྒྲ་ཡིན་ཞེས་པའི་དོན་ནོ། །ཀྱེ་དང་ཀྭ་ཡེ་
ཝ་ཡེ་གསུམ་པོ་འཇུག་ཡུལ་ལ་ཁྱད་པར་ཡོད་དེ། རང་ལ་དྲིན་ཆེ་བ་འམ་གུས་བཀུར་བྱ་འོས་ཀྱི་
རིགས་རང་ལས་མཐོ་བ་ལ་ཀྱེ་དང་ཀྱེ་ཀྱེ་ཞེས་པ་ལྟ་བུ་སྦྱར་དགོས་པ་དཔེར་ན། ཀྱེ་བླ་མ་རིན་པོ་
ཆེ་ལྟ་བུ་དང་། རང་དང་མཉམ་པའི་མཛའ་བཤེས་གྲོགས་པོ་ལ་ཀྭ་ཡེ་ཞེས་པ་ལྟ་བུ་སྦྱར་དགོས་
པ་དཔེར་ན། ཀྭ་ཡེ་གྲོགས་མཆོག་དམ་པ་ཚུར་གསོན་དང་། ལྟ་བུའོ། །རང་ལས་དམན་པའམ་
དམའ་བ་ལ་ཝ་ཡེ་ཞེས་པ་སྦྱར་དགོས་པ་དཔེར་ན། ཝ་ཡེ་ཕྲུ་གུ་ཚོ་ལྟ་བུའོ། །ཕལ་ཆེར་མིང་གི་
ཐོག་མར་སྦྱོར་ཞེས་པས་མིང་གི་བར་དང་མཇུག་ཏུ་སྦྱར་བ་ཡོད་དེ། ཐོག་མར་སྦྱར་བ་དཔེར་ན།



སུམ་ཅུ་པའི་འགྲེལ་པ།
ཀྱེ་དབྱངས་ཅན་ལྷ་མོ་ངག་གི་དངོས་གྲུབ་སྩོལ་ལྟ་བུ་དང་། བར་དུ་སྦྱར་བ་དཔེར་ན། དབྱངས་
ཅན་ལྷ་ཀྱེ་ངག་གི་དངོས་གྲུབ་སྩོལ་ལྟ་བུ། མཐའ་མར་སྦྱར་བ་དཔེར་ན། ངག་གི་དཔལ་སྩོལ་
དབྱངས་ཅན་ལྷ་མོ་ཀྱེ། ལྟ་བུའོ། །ཀཱ་ཡེ་དང་ཝ་ཡེ་ཡང་དེ་བཞིན་དུ་ཤེས་པར་བྱའོ། །
ཞར་བྱུང་།
རྣམ་དབྱེ་མིང་གི་ཐོག་མར་སྦྱར་བ་མེད་པས་ཀྱེ་དང་ཀྭ་ཡེ་ཝ་ཡེ་སོགས་རྣམ་དབྱེ་མ་ཡིན་
པས་རྣམ་དབྱེ་བརྒྱད་པར་ཕྲད་མེད་དོ། །ཀྱེ་དང་ཀྭ་ཡེ་སོགས་ནི་འབོད་པ་གསལ་བྱེད་ཀྱི་སྒྲ་
ཙམ་མོ། །དེང་དུས་ཀྭ་ཡེ་ཞེས་པའི་སྒྲ་དང་ཝ་ཡེ་ཞེས་པའི་སྒྲ་ཉམས་ནས། ཀྭ་ཡེ་ཞེས་པར་ཀས་
དང་ཝ་ཡེ་ཞེས་པར་ཝས་ཞེས་འབོད་པ་མཐོང་ངོ་། །ཀྱེ་དང་ཀྭ་ཡེ་སོགས་རྗེས་འཇུག་ལ་ལྟོས་མི་
དགོས་ཀྱང་ཕྲད་གཞན་དབང་ཅན་གྱི་ནང་དུ་བཞག་པ་ནི་ཀྱེ་དང་ཀྭ་ཡེ་སོགས་རྣམ་དབྱེ་བརྒྱད་
པར་བཞག་པས་སོ། །
སྦྱང་གཞི།
1 སྦྱོར་ཚུལ་སླར་བསྡུའི་སྐབས་དང་མཚུངས་ཞེས་པའི་མཚུངས་ཚུལ་གང་ཡིན་ནམ།
2 འབྱེད་སྡུད་ཀྱི་ནང་ཚན་དྲི་བ་དང་བརྟག་པ་གཉིས་ལ་ཁྱད་པར་གང་ཡོད་དམ།
3 འབྱུང་ཁུངས་དངོས་ལ་གང་སྦྱར་འཐུས། །ཞེས་པའི་འབྱུང་ཁུངས་དངོས་དེར་གང་དང་གང་གཞག་དགོས་སམ།
4 རྣམ་དབྱེ་བརྒྱད་པར་ཕྲད་མེད་པའི་རྒྱུ་མཚན་གང་ཡིན་ནམ།
5 ཕྲད་གཞན་དབང་ཅན་གྱི་ཁོངས་སུ་ག་ཚོད་ཡོད་དམ། གང་དང་གང་ཡིན་ནམ།
56



སུམ་ཅུ་པའི་འགྲེལ་པ།
སློབ་ཚན་དྲུག་པ།
རྗེས་འཇུག་ལ་ལྟོས་མི་དགོས་པའི་ཕྲད་རང་དབང་ཅན་དྲུག་ཡོད་པ་ལས།
༡ ནི་སྒྲ།
ནི་ནི་དགར་དང་བརྣན་པའི་སྒྲ། །
ནི་ཞེས་པའི་ཕྲད་དེས་གང་ཞིག་གང་ལས་དགར་བ་དང་། དོན་གང་ཞིག་ལ་ནན་ཏན་
གྱིས་བརྣན་པའི་དོན་ལ་འཇུག་ཅེས་པའོ། །
༡ དགར་བ། དགར་བྱ་དགར་གཞི་ལས་ལོགས་སུ་བཀར་བའི་དོན་ཅན་གྱི་ནི་སྒྲ་ནི་
དགར་བའོ། །དེར་དབྱེ་ན། མཆོག་དམན་ཐ་དད་ཙམ་དུ་དགར་བ་གསུམ། །
1 མཆོག་ཏུ་དགར་བ། དགར་བྱ་དགར་གཞི་ལས་ལོགས་སུ་བཀར་ཏེ་དགར་བྱ་བཟང་
བའམ་ལེགས་པ་སོགས་ཀྱི་དོན་སྟོན་པ་ཞིག་གོ །དཔེར་ན། མཁས་པ་ནི་མི་ཡི་མཆོག བཀྲ་ཤིས་
ནི་སློབ་སྦྱོང་ཡག་ཤོས་ཡིན། དོན་གྲུབ་ནི་གཤིས་ཀ་འཇམ་ཤོས་སོ། །ལྟ་བུའོ། །
2 དམན་པར་དགར་བ། དགར་བྱ་དགར་གཞི་ལས་ལོགས་སུ་བཀར་ཏེ་དགར་བྱ་དམན་
པའམ་ཞན་པ་སོགས་ཀྱི་དོན་སྟོན་པ་ཞིག་གོ །དཔེར་ན། དུད་འགྲོ་ནི་འགྲོ་བའི་ནང་ནས་གླེན་
ཤོས་རེད། རང་དོན་ཁོ་ན་བསམ་མཁན་ནི་མི་བཟང་མ་ཡིན་ནོ། །སེམས་བཟང་མེད་པ་ནི་མིའི་
ནང་ནས་ཐ་ཆད་དོ། །ལྟ་བུའོ། །



སུམ་ཅུ་པའི་འགྲེལ་པ།
3 ཐ་དད་ཙམ་དུ་དགར་བ། དགར་བྱ་དང་དགར་གཞི་གཉིས་ནི་སྒྲས་ཐ་དད་དམ་སོ་སོར་
བསྟན་པའི་དོན་ཅན་ཞིག་གོ །དཔེར་ན། ཞིང་པ་ནི་འབྲོག་པ་དང་མི་འདྲ། དཀར་པོ་ནི་སྔོན་པོ་
ལས་གཞན་ནོ། །མི་ནི་ལྷ་དང་ཐ་དད་དོ། །ལྟ་བུའོ། །
༢ བརྣན་པ། ནན་ཏན་གྱིས་ངེས་བཟུང་དུ་འཇུག་པའི་ནི་སྒྲ་ནི་བརྣན་པའོ། །དཔེར་ན།
ཁྱོད་ནི་གཉེན་དང་ཁྱོད་ནི་བཤེས། སྤང་བར་བྱ་བ་ནི་སྤངས་ཆུབ་པར་བྱ་བ་ནི་ཆུབ། ཁོང་གི་
དགོངས་པ་ནི་ཟབ། སྤྱོད་པ་ནི་བཟང་། ཡོན་ཏན་ནི་ཆེ། མཐུན་སྒྲིལ་ནི་ལེགས། ལྟ་བུའོ། །
ཡང་ན། ཡོད་ནི་ཡོད། ཤེས་ནི་ཤེས། རེད་ནི་རེད། ལྟ་བུ་ལན་གཉིས་བཟླས་ཏེ་ནན་ཏན་བྱས་
པ་ལྟ་བུའོ། །
ཞར་བྱུང་།
ནི་སྒྲའི་དགར་བ་ནི་དགར་བྱ་སྔོན་དུ་འགྲོ་དགོས་པ་དང་དགར་གཞི་རྗེས་ལ་འགྲོ་དགོས་
པ་ལྟ་བུར་སྣང་ལ། ནས་ལས་ཀྱི་དགར་བ་ནི་དེ་ལྟར་མ་ངེས་སོ། །འོན་ཀྱང་དཔྱོད་ལྡན་དག་གིས་
དཔྱད་པར་བྱའོ། །ནི་སྒྲ་ཕྲད་མ་ཡིན་པ་ལའང་འཇུག་པ་ཡོད་དེ། དཔེར་ན། ནི་གུ་བུ་མོ་ཆུང་
ཆུང་།
༢ དང་སྒྲ།
དང་ནི་སྡུད་འབྱེད་རྒྱུ་མཚན་དང་། །
ཚེ་སྐབས་གདམས་ངག་ལྔ་ལ་འཇུག །
དང་གི་སྒྲས་སྡུད་པ་དང་འབྱེད་པ་རྒྱུ་མཚན་ཚེ་སྐབས་གདམས་ངག་བཅས་དོན་ལྔ་ཙམ་



སུམ་ཅུ་པའི་འགྲེལ་པ།
ལ་འཇུག་ཅེས་པའོ། ། །
1 སྡུད་པ། ཕྱེ་ཟིན་པའི་དབྱེ་བ་རྣམས་དང་སྒྲས་སྡུད་པར་བྱེད་པས་ན་སྡུད་པའོ། །དཔེར་
ན། སྡུག་བསྔལ་གྱི་བདེན་པ་དང་། ཀུན་བྱུང་གི་བདེན་པ་དང་། འགོག་པའི་བདེན་པ་དང་།
ལམ་གྱི་བདེན་པ་ནི་བདེན་པ་བཞིའོ། །
2 འབྱེད་པ། དབྱེ་གཞི་གཅིག་ལས་དང་སྒྲས་དབྱེ་བ་གཉིས་སམ་དུ་མ་འབྱེད་པས་ན་
འབྱེད་པའོ། །དཔེར་ན། བདེན་པ་བཞི་ནི། སྡུག་བསྔལ་གྱི་བདེན་པ་དང་། ཀུན་འབྱུང་གི་བདེན་
པ་དང་། འགོག་པའི་བདེན་པ་དང་། ལམ་གྱི་བདེན་པའོ། །ལྟ་བུའོ། །
3 རྒྱུ་མཚན། དང་སྒྲ་རྒྱུ་མཚན་སྟོན་པ་ལ་འཇུག་པ་ནི། དཔེར་ན། དུ་བ་མཐོང་བ་དང་མེ་
ཡོད་པ་ཤེས། ཆུ་སྐྱུར་ཡུན་རིང་ལྡིང་བ་དང་ཆུ་ཡོད་པ་ཤེས། ལྟ་བུའོ། །
ཐ ཚེ་སྐབས། དང་སྒྲ་ཚེ་སྐབས་སྟེ་དུས་ཚོད་སྟོན་པ་ལ་འཇུག་པ་ནི། དཔེར་ན། ཧོར་ཟླ་
བཞི་པ་ཤར་བ་དང་དད་ལྡན་པ་རྣམས་ཕྱག་སྐོར་ལ་བརྩོན། ཉི་མ་ཤར་བ་དང་ཆོས་སྟོན། ལྟ་
བུའོ། །
5 གདམས་ངག དང་སྒྲ་གཞན་ལ་གདམས་པའམ་ཕན་པའི་སྐུལ་ཚིག་ལ་འཇུག་པ།
དཔེར་ན། ཡིད་ལ་ཟུངས་དང་། ལེགས་པར་སྦྱོངས་དང་། སྒྲུབ་ལ་བརྩོན་དང་། ལྟ་བུའོ། །
ཞར་བྱུང་། །
དང་སྒྲ་གདམས་ངག་ལ་འཇུག་ཚུལ་ཕན་པའི་བསླབ་བྱར་འཇུག་པ་ལས། དང་སྒྲ་སྐུལ་
ཚིག་ཡིན་ཚད་གདམས་ངག་ཡིན་མི་དགོས་པ་དཔེར་ན། མི་གསོད་དང་། གཡག་རྐུས་དང་། ལྟ་



སུམ་ཅུ་པའི་འགྲེལ་པ།
བུའི་དང་སྒྲ་སྐུལ་ཚིག་ཡིན་རུང་གདམས་ངག་ནི་མ་ཡིན་ནོ། །
དང་སྒྲའི་འབྱེད་སྡུད་དང་འབྱེད་སྡུད་ཀྱི་འབྱེད་སྡུད་གཉིས་ཕྲད་ཀྱི་ཁྱད་པར་ལས་གཞན་
གྱི་ཁྱད་པར་མེད་དོ། །དང་སྒྲ་ཕྲད་མ་ཡིན་པར་མིང་ཚིག་ཏུ་འཇུག་པའང་ཡོད་དེ། དཔེར་ན།
དང་པོ། དྭང་བ། དྭང་ལེན། ལྟ་བུའོ། །
༣ དེ་སྒྲ།
མིང་གི་ཐོག་མའི་དེ་སྒྲ་ནི། །
ཐ་སྙད་འདས་མ་ཐག་པ་དང་། །
རྣམ་གྲངས་གཞན་ཅན་གཉིས་ལ་འཇུག །
གང་གི་མིང་བརྗོད་པའི་གཙོ་ཆེ་བ་ཐོག་མ་དང་། སྐབས་འགར་བར་དང་མཐར་ཡང་དེ་
སྒྲ་འཇུག་པ་དང་། ཐ་སྙད་འདས་མ་ཐག་པ་དང་རྣམ་གྲངས་གཞན་ཅན་གཉིས་ལ་འཇུག་ཅེས་
པའོ། །
དེ་སྒྲ་ལ་རྒྱས་པར་དབྱེ་ན་དགུ་ཡོད་དེ།
སུམ་ཅུ་པ་ལས།
གང་མིང་གི་ནི་ཡ་མཐའ་རུ། །
གསུམ་པ་ལ་ནི་ཨེ་སྦྱར་བ། །
ཐ་སྙད་དབང་དུ་གསུམ་ཡིན་ཏེ། །
དངོས་པོའི་དབང་དུ་བཞི་རུ་འགྱུར། །
60



སུམ་ཅུ་པའི་འགྲེལ་པ།
དུས་ཀྱི་དབང་དུ་གཉིས་ཡིན་ནོ། །
ཞེས་གསུངས་པ་ལྟར་རོ། ། །
༡ ཐ་སྙད་ཀྱི་དབང་དུ་བྱས་ན་ཐ་སྙད་འདས་མ་ཐག་པ་དང་། ཐ་སྙད་རྣམ་གྲངས་གཞན་
ཅན། ཐ་སྙད་ལྷག་བཅས་དང་གསུམ་མོ། ། །
1 ཐ་སྙད་འདས་མ་ཐག་པ། སྔར་བཤད་པའི་དངོས་པོའི་མིང་གང་སླར་བརྗོད་མི་དགོས་
པར་དེ་སྒྲས་ཚབ་བྱས་ཏེ་གོ་བ་ཞིག་ལ་ཟེར། དཔེར་ན། འདི་ནི་དགེ་སློང་གི་དགེ་འདུན་ཏེ། དེ་
དགོངས་པ་ཟབ། དེ་ཤེས་རྒྱ་ཆེ། དེ་སྤྱོད་པ་བཟང་། དེ་སྙིང་རྗེ་ཆེ། ལྟ་བུའོ། །
2 ཐ་སྙད་རྣམ་གྲངས་གཞན་ཅན། ཚིག་ཟིན་ལ་གསལ་མི་གསལ་ཇི་ལྟར་ཡང་དེ་སྒྲ་དེའི་
ཤུལ་དུ་རྣམ་གྲངས་གཞན་ཞིག་སྦྱར་རྒྱུ་ཡོད་པ་ཞིག་ལ་ཟེར། ཚིག་ཟིན་གསལ་བ་དཔེར་ན།
བུམ་པ་དེ། དགོན་པ་དེ། རླངས་འཁོར་དེ་ལྟ་བུ། ཚིག་ཟིན་ལ་མི་གསལ་བ་དཔེར་ན། དེ་ལས་
ཀྱང་གཞན། དེ་བཞིན་ནོ། ། དེ་ནི་ཕུན་སུམ་ཚོགས་པའི་འབྱུང་གནས་ཉིད། དེ་ལ་སྦྱིན་པ་ཐོང་
ཞིག དེ་ལ་སྙིང་རྗེ་སྒོམས་ཤིག་ལྟ་བུའོ། །
3 ཐ་སྙད་ལྷག་བཅས། རང་ཉིད་ཀྱི་ཤུལ་དུ་དོན་གཞན་མི་སྟོན་པར་བསྟན་བྱའི་ལྷག་མ་
ཡོད་ཙམ་སྟོན་པ་ཞིག་ལ་ཟེར། དཔེར་ན། ཞེད་དེ་བྲོས། འདེད་དེ་འགྲོ། བཤད་དེ་བསྡད། ལྟ་
བུའོ། ། །
༢ དངོས་པོའི་དབང་དུ་བྱས་ན། བདེན་པའི་དངོས་པོ་དང་། གསང་བའི་དངོས་པོ།
བདག་གི་དངོས་པོ། གཞན་གྱི་དངོས་པོ་དང་བཞི་འོ། །
1 བདེན་པའི་དངོས་པོ། བརྗོད་བྱ་དངོས་པོ་དེའི་རང་བཞིན་སྲོང་པོའམ་བདེན་པར་སྟོན་
པ་ཞིག་ལ་ཟེར། དཔེར་ན། དེ་རང་རེད། དེ་བདེན་པ་རེད། དེ་དེ་བཞིན་རེད། དེ་ཁོ་ན་ཉིད་



སུམ་ཅུ་པའི་འགྲེལ་པ།
དོ། །ལྟ་བུའོ། །
2 གསང་བའི་དངོས་པོ། གང་ཟག་གཞན་ལ་གསང་བྱའི་དངོས་པོའི་རང་མིང་དེ་སྒྲས་
ཚབ་བྱས་ཏེ་གསང་བ་བྱས་པ་ཞིག་ལ་ཟེར། དཔེར་ན། དེ་གཞན་ལ་མ་ཤོད། དེ་གཞན་ལ་མ་སྟོན།
དེ་སྦོས་ཤིག ལྟ་བུའོ། །
3 བདག་གི་དངོས་པོ། དངོས་པོ་གང་ཞིག་རྗོད་པ་པོ་རང་ཉིད་ཀྱི་ཡིན་པ་དེ་སྒྲས་སྟོན་པ་
ཞིག་ལ་ཟེར། དཔེར་ན། བདག་གི་ཡོ་བྱད་དེ། ཁོ་བོའི་ནོར་དེ། ངེད་ཀྱི་དཔེ་དེབ་དེ། ལྟ་བུའོ། །
4 གཞན་གྱི་དངོས་པོ། དངོས་པོ་གང་ཞིག་རྗོད་པ་པོ་རང་ལས་གཞན་པ་ཕ་རོལ་པོའི་
ཡིན་པ་དེ་སྒྲས་སྟོན་པ་ཞིག་ལ་ཟེར། དཔེར་ན། ཁོང་གི་དབུ་ཞྭ་དེ། གཞན་གྱི་གྲུབ་མཐའ་དེ།
ཁྱེད་ཀྱི་ས་ཞིང་དེ། ཁོ་པའི་འདོད་ཚུལ་དེ། ལྟ་བུའོ། །གཞན་གྱི་དངོས་པོ་ལ་འཇུག་པའི་དེ་སྒྲ་
ཡིན་ན་ཁྱོད་ཅེས་པའི་སྒྲ་དང་འབྲེལ་དགོས་པས་མ་ཁྱབ་སྟེ། རང་གིས་བདག་ཏུ་བཟུང་བ་མ་
ཡིན་པའི་དངོས་པོ་ཡོད་ཚད་གཞན་གྱི་དངོས་པོར་འཇོག་རིགས་པ་གང་ཞིག་དེ་ལ་ཁྱོད་ཅེས་
པའི་སྒྲ་སྦྱར་མི་དགོས་པའང་ཡོད་པའི་ཕྱིར། དཔེར་ན། དེ་གངས་རི་རེད། དེ་རྒྱལ་མཁར་རེད།
དེ་ཆུ་བོ་རེད། ལྟ་བུའོ། །ཞེས་མུ་ཏིག་ཕྲེང་མཛེས་ལས་གསུངས་སོ། །
༣ དུས་ཀྱི་དབང་དུ་བྱས་ན། འདས་པའི་དུས་དང་། མ་འོངས་པའི་དུས་གཉིས་ལ་འཇུག
1 འདས་པའི་དུས་ལ་འཇུག་པ་དཔེར་ན། ལོ་སྔོན་མ་དེ་ལ། ཟླ་བ་སྔ་མ་དེ་ལ། ཁ་སང་གི་
དུས་དེ་ལ། གནའ་རབས་ཀྱི་དུས་དེ་ལྟ་བུའོ། །
2 མ་འོངས་པའི་དུས་ལ་འཇུག་པ་ནི་དཔེར་ན། ལོ་རྗེས་མ་དེ། སང་ཉིན་གྱི་ཉིན་མོ་དེ་ལ།
མ་འོངས་པའི་དུས་རབས་དེ་ལ་ལྟ་བུའོ། ། །
འཕྲོས་དོན། འདི་སྒྲ་དུས་ད་ལྟ་བ་དང་། ཉེ་བ། དངོས་པོ་མངོན་སུམ་པ་སོགས་ལ་འཇུག་པ།



སུམ་ཅུ་པའི་འགྲེལ་པ།
1 འདི་སྒྲ་དུས་ད་ལྟ་བ་ལ་འཇུག་པ་དཔེར་ན། ད་ལོའི་ལོ་འདི་ལ། དེ་རིང་གི་ཉིན་མོ་འདི།
ད་ལྟའི་སྤྱི་ཚོགས་འདི། ལྟ་བུའོ། །
2ཉེ་རིང་དབང་གིས་ཉེ་བ་ལ་འདི་སྒྲ་དང་རིང་བ་ལ་དེ་སྒྲ་འཇུག་དགོས། ཉེ་བ་དཔེར་ན།
ཁྱིམ་མཚེས་འདི་། མི་འདི། རི་བོ་འདི་ལྟ་བུ་དང་། རིང་བ་དཔེར་ན། གྲོང་ཁྱེར་དེ། སེམས་ཅན་
དེ། རླངས་འཁོར་དེ་ལྟ་བུའོ། ། །
3 དངོས་པོ་མངོན་སུམ་པ་ལ་འཇུག་པ། དཔེར་ན། མདུན་གྱི་དཔེ་དེབ་འདི། མདུན་གྱི་རི་
མོ་འདི། ལྟ་བུའོ། །
འདི་སྒྲ་ནི་རིང་བ་དང་། དུས་འདས་པ། མ་འོངས་པ་བཅས་ལ་མི་འཇུག་ལ། དངོས་པོ་
མངོན་སུམ་དུ་མ་གྱུར་ན་དེ་སྒྲ་སྦྱོར་དགོས་པ་དཔེར་ན། ཤིང་རྟ་དེ། སློབ་མ་དེ། གྲོང་ཁྱེར་དེ།
ཞེས་པ་ལྟ་བུའོ། །དེས་ན་འདི་སྒྲ་ལ་ཉེ་ཚིག་དང་། དེ་སྒྲ་ལ་རིང་ཚིག་ཅེས་གྲགས་སོ། །
ཞར་བྱུང་།
ཁ་ཅིག་གིས་ཐ་སྙད་རྣམ་གྲངས་གཞན་ཅན་ཞེས་པའི་རྣམ་གྲངས་དེ་དོན་ནམ་མིང་གི་
རྣམ་གྲངས་མང་པོར་བསམས་ནས་དཔེར་བརྗོད་དུ། འདི་ནི་འབྲུག་སྒྲ་སྟེ། དབྱར་གྱི་རྔ་ཡང་དེ་
ཡིན། སྤྲིན་གྱི་སྒྲ་ཡང་དེ་ཡིན། སྒྲ་བརྒྱ་པའང་དེ་ཡིན་ནོ་ཞེས་པ་ལྟ་བུ་འགོད་པ་ནི་ཁྱབ་ཆུང་
བར་བསམས་ཏེ། དེ་ལྟ་བུའི་དེ་སྒྲ་རྣམས་ཐ་སྙད་འདས་མ་ཐག་པའི་དཔེར་བརྗོད་ལས་མ་འདས་
པའི་ཕྱིར་ཏེ། དེ་ལྟ་བུའི་དེ་སྒྲས་སྔར་སྨོས་པའི་རང་མིང་དེ་སྒྲས་ཚབ་བྱས་ཏེ་གོ་བར་བྱེད་པ་
ལས་མ་འདས་པའི་ཕྱིར་རོ། །དེས་ན་ཐ་སྙད་དབང་དུ་བྱས་པའི་དེ་སྒྲས་དེ་སྒྲའི་འཇུག་སྒོ་ཐམས་



སུམ་ཅུ་པའི་འགྲེལ་པ།
ཅད་ལ་ཁྱབ་པ་སྟེ། ཐ་སྙད་རྣམ་གྲངས་གཞན་ཅན་དང་། ཐ་སྙད་ལྷག་བཅས་གཉིས་སུ་མ་འདུས་
པའི་དེ་སྒྲ་མེད་པའི་ཕྱིར། རྣམ་གྲངས་གཞན་ཅན་གྱི་དེ་སྒྲས་ལྷག་བཅས་མ་གཏོགས་པའི་དེ་
སྒྲའི་འཇུག་སྒོ་ཐམས་ཅད་ལ་ཁྱབ་སྟེ་ལྷག་བཅས་མིན་པའི་དེ་སྒྲ་ཡིན་ན་རྣམ་གྲངས་གཞན་
ཅན་གྱི་དེ་སྒྲ་ཡིན་པས་ཁྱབ་པའི་ཕྱིར། །ཞིབ་པར་མུ་ཏིག་ཕྲེང་མཛེས་ལ་གཟིགས།
ཐ་སྙད་དབང་དུ་གསུམ་ཞེས་པའི་ཐ་སྙད་དེར་མིང་གི་ཐ་སྙད་དང་། བློའི་ཐ་སྙད་གཉིས་
ཀར་གོ་རུང་སྟེ། ཐ་སྙད་ནི་ཐམས་ཅད་ལ་འཇུག་པས་ཐམས་ཅད་ལ་གོ་ཆོག་པའི་ཕྱིར་། འོན་
ཀྱང་དངོས་པོའི་དབང་དུ་བཞི་ཞེས་པའི་དངོས་པོ་དེ་བརྗོད་བྱའི་དོན་གྱི་དངོས་པོ་ལ་གོ་རྒྱུ་མ་
ཡིན་པར་བདེན་པ་དང་གསང་བ་བདག་དང་གཞན་གྱི་དངོས་པོ་བཞི་པོ་གང་རུང་ལ་གོ་དགོས་
སོ་སྙམ། ། །
སྦྱང་གཞི།
1 ནི་སྒྲའི་བརྣན་པ་དང་རྒྱན་སྡུད་ཀྱི་ཡང་སྒྲའི་བསྣན་པ་གཉིས་ལ་ཁྱད་པར་གང་ཡོད་དམ།
2 ནི་སྒྲའི་དགར་བ་དང་ནས་ལས་ཀྱི་དགར་བ་ལ་ཕྲད་ཀྱི་ཁྱད་པར་ལས་གཞན་གྱི་ཁྱད་པར་ཡོད་དམ།
3 གཞན་གྱི་དངོས་པོའི་དཔེར་བརྗོད་ལ་གཞན་གྱི་བདག་ཏུ་བཟུང་བའི་དངོས་པོ་ཞིག་ལ་འཇུག་གམ་ཡང་ན་རང་གི་
བདག་ཏུ་མ་བཟུང་བའི་དངོས་པོ་ཞིག་ལ་འཇུག་ན་ཆོག་གམ།
4 འདི་སྒྲ་དང་དེ་སྒྲའི་འཇུག་ཚུལ་ལ་ཁྱད་པར་གང་ཡོད་དམ། དཔེར་བརྗོད་དང་བཅས་ཏེ་བྲིས་དང་།
64



སུམ་ཅུ་པའི་འགྲེལ་པ།
སློབ་ཚན་བདུན་པ།
༡ སྤྱི་སྒྲ།
ཅི་ཇི་སུ་གང་སྤྱི་སྒྲ་སྟེ། །
ཅི་ཇི་སུ་གང་བཞི་པོ་དོན་གྱི་བྱེ་བྲག་དམིགས་སུ་མི་འཛིན་པར་སྤྱི་ལ་ཁྱབ་པའི་དོན་སྟོན་
བྱེད་དུ་འཇུག་པས་སྤྱི་སྒྲ་ཞེས་ཟེར།
སྒྲ་སྦྱོར།
ཞིག་སྟེ་སླད་འདྲ་ཕྱིར་ལ་ཅི། །
སྙེད་སྲིད་ལྟར་བཞིན་སྐད་ལ་ཇི། །
སུ་ནི་གང་ཟག་གང་ཀུན་ལའོ། །
ཞིག་དང་། སྟེ། སླད། འདྲ། ཕྱིར་བཅས་ལ་ཅི་སྦྱར་དགོས་པ་དཔེར་ན། ཅི་ཞིག ཅི་སྟེ། ཅི་
སླད། ཅི་འདྲ། ཅི་ཕྱིར་ལྟ་བུ་དང་། སྙེད་དང་། སྲིད། ལྟར། བཞིན། སྐད་བཅས་ལ་ཇི་སྦྱར་དགོས་
པ་དཔེར་ན། ཇི་སྙེད། ཇི་སྲིད། ཇི་ལྟར། ཇི་བཞིན། ཇི་སྐད། སུ་ནི་གང་ཟག་མི་ཁོ་ནར་སྤྱི་ཁྱབ་
ཀྱི་སྒྲར་འཇུག་པ་ལས་སེམས་མེད་བེམ་པོ་སོགས་ལ་མི་འཇུག་པ་དང་། གང་སྒྲ་ནི་སྤྱི་ཁྱབ་ཀྱི་



སུམ་ཅུ་པའི་འགྲེལ་པ།
སྒྲ་ཡིན་ཞིང་ཤེས་བྱ་ཀུན་ལ་འཇུག་ཅེས་པའོ། །
༡ ཅི་ཡི་འཇུག་ཚུལ།
1ཅི་ཞིག གང་ཞིག་ཅེས་པའི་དོན་ནོ། །དཔེར་ན། ཁྱོད་ཅི་ཞིག་བྱེད་དམ། ལྟ་བུའོ། །
2 ཅི་སྟེ། གལ་ཏེ་ཞེས་པའི་དོན་ནོ། །དཔེར་ན། ཅི་སྟེ་མི་ཡི་རིན་ཐང་འཐོབ་འདོད་ན།
ལྟ་བུའོ། །
3 ཅི་སླད། གང་གི་སླད་ཅེས་པའི་དོན་ནོ། །དཔེར་ན། ཁྱེད་ཅི་སླད་དུ་རི་ཁྲོད་དབེན་པ་
བསྟེན། ལྟ་བུའོ། །
ཅི་འདྲ། གང་འདྲ་ཞེས་པའི་དོན་ནོ། །དཔེར་ན། འདུས་བྱས་ཅི་འདྲ་ཞིག་ཡིན་རུང་
མི་རྟག་པའོ། །ལྟ་བུའོ། །
sཅི་ཕྱིར། གང་གི་ཕྱིར་ཞེས་པའི་དོན་ནོ། །དཔེར་ན། ཅི་ཕྱིར་རེ་དོགས་ཕྲང་ལ་འཇུག་
པར་བྱེད། ལྟ་བུའོ། །
༢ ཇི་ཡི་འཇུག་ཚུལ།
1 ཇི་སྙེད།
གྲངས་མང་པོའི་དོན་ནོ། །དཔེར་ན། ཡོན་ཏན་ཇི་སྙེད་བསམས་ཏེ་བླ་མ་
66



སུམ་ཅུ་པའི་འགྲེལ་པ།
བསྟེན། ལྟ་བུའོ། །
2 ཇི་སྲིད། དུས་ཀྱི་ཚད་འཛིན་པའི་དོན་ནོ། །དཔེར་ན། ཇི་སྲིད་མཁས་པར་མ་འགྱུར་
བར། ལྟ་བུའོ། ། །
3 ཇི་ལྟར། དཔེ་འདྲེན་པའི་དོན་ནོ། །དཔེར་ན། ཇི་ལྟར་དཀའ་བ་སྤྱད་པ་ལྟོ་དོན་མིན།
ལྟ་བུའོ། །
4 ཇི་བཞིན། དེ་བཞིན་ཞེས་པའི་དོན་ནོ། །དཔེར་ན། ཁྱེད་ཉིད་ཇི་བཞིན་བསམ་པ་
བཟང་ན་དགའ། ལྟ་བུའོ། །
5 ཇི་སྐད། དེ་སྐད་ཅེས་པའི་དོན་ནོ། །དཔེར་ན། མཁས་པས་ཇི་སྐད་གསུང་བཞིན་
བདག་གིས་བྱ། ལྟ་བུའོ། །
༣ སུ་ཡི་འཇུག་ཚུལ།
སུ་ནི་གང་ཟག་གི་སྤྱི་སྒྲ་ཁོ་ན་ལས་བེམ་པོ་སོགས་ལ་མི་འཇུག་པ་དཔེར་ན། མི་དེ་སུ་
རེད་དམ། བྱམས་དང་སྙིང་རྗེ་སུ་ལ་ཡོད། སུ་ཡིན་མི་ཤེས། བོད་ཀྱི་རྒྱལ་པོ་དང་པོ་སུ་ཡིན་ནམ།
ལྟ་བུའོ། །
༤ གང་གི་འཇུག་ཚུལ།
གང་སྒྲ་ནི་སྤྱི་ཁྱབ་ཀྱི་སྒྲ་ཡིན་པས་ཤེས་བྱ་ཀུན་ལ་འཇུག་གོ །དེ་ལ་དབྱེ་ན་གང་སྒྲ་སྤྱི་སྒྲ་
དངོས་དང་སྤྱི་སྒྲ་བྱེ་བྲག་གང་སྒྲ་འདྲི་བ་ལ་འཇུག་པ་གསུམ།
1 གང་སྒྲ་སྤྱི་སྒྲ་དངོས་ལ་འཇུག་པ་དཔེར་ན། གང་ལ་ཡོན་ཏན་གང་གིས་བསླབ། །གང་
67



སུམ་ཅུ་པའི་འགྲེལ་པ།
ཞིག་གང་ཚེ་མཁས་པ་ཐོབ། །རིགས་གཟུགས་ལང་ཚོ་ལྡན་པ་གང་། །དེ་ནི་ཁོ་བོའི་སྙིང་དུ་
སྡུག །ལྟ་བུའོ། །
2 གང་སྒྲ་སྤྱི་སྒྲ་བྱེ་བྲག་ལ་འཇུག་པ་དཔེར་ན། བློ་གྲོས་རྒྱ་མཚོ་ལྟ་བུར་ཟབ་པ་གང་། །དེ་
ནི་བདག་གི་བཤེས་གཉེན་དམ་པ་ལགས། །བཀའ་དྲིན་ནམ་མཁའི་མཐའ་ལྟར་ཡངས་པ་གང་། །དེ་ནི་
བདག་གི་བརྩེ་ལྡན་ཡབ་ཡུམ་གཉིས། །རིགས་གཟུགས་ལང་ཚོ་ལྡན་པ་གང་། །དེ་ནི་ཁོ་བའི་སྙིང་
སྡུག་ཡིན། །ལྟ་བུའོ། །
3 དྲི་བ་ལ་འཇུག་པ་དཔེར་ན། གདོད་མའི་འཇིག་རྟེན་ཆགས་ཚུལ་གང་འདྲ་ཡིན། ཁྱེད་
ཉིད་གང་དུ་བཞུགས་ཡོད་དམ། བྱམས་དང་སྙིང་རྗེ་མི་སྒོམ་པའི་རྒྱུ་མཚན་གང་ཡིན་ལྟ་བུའོ། །
ཞར་བྱུང་།
ཅི་སོགས་ཕྲད་མ་ཡིན་པར་མིང་ཚིག་ལ་འཇུག་པ་ཡོད་དེ་དཔེར་ན། ཅི་བརྟོལ་ཏེ་ངོ་ཚ་
ཁྲེལ་མེད། སུ་ལུ། གང་ཟག རྩམ་པ་རྒྱ་མ་གང་། ལྟ་བུའོ། །
༢ བདག་སྒྲ།
ན་རོ་ཡོད་མེད་པ་བ་མ། །
བདག་པོའི་སྒྲ་སྟེ་་་་་་། །
ན་རོ་ཡོད་པ་པོ་བོ་མོ་དང་ན་རོ་མེད་པ་བ་མ་བཅས་དྲུག་པོ་དོན་ལ་དབང་བའི་བདག་པོ་
68



སུམ་ཅུ་པའི་འགྲེལ་པ།
སྟོན་པའི་སྒྲ་ཡིན་ཞེས་ཟེར་རོ། །
སྒྲ་སྦྱོར།
་་་་་་་་་ག་ད་ན། །
བ་མ་ས་དང་དྲག་མཐར་པ། ། །
ང་འ་ར་ལ་མཐའ་མེད་ལ། །
བདག་སྒྲ་ཡར་འགྱུར་བ་དང་ནི། །
ཆ་ལ་པ་ཉིད་སྦྱོར་བ་ལེགས། །
སྒྲ་སྦྱོར་ཚུལ་མདོར་ན། རྗེས་འཇུག་ང་འ་ར་ལ་མཐའ་མེད་བཅས་ལྔའི་རྗེས་སུ་བདག་སྒྲ་
ཡར་གྱུར་པ་སྟེ་ཡི་གེ་ཆ་མེད་ན་བ་ཉིད་སྦྱར་དགོས་པ་དང་། བདག་སྒྲ་ཆར་གྱུར་ན་པ་ཉིད་སྦྱར་
བ་ལེགས། ང་འ་ར་ལ་མཐའ་མེད་ལྔ་ལས་གཞན་པའི་རྗེས་འཇུག་རྣམས་ཀྱི་རྗེས་སུ་བདག་སྒྲ་
ཆ་དང་ཡ་གང་ཡིན་རུང་པ་ཉིད་སྦྱར་དགོས་ཞེས་ཟེར། ང་འ་ར་ལ་མཐའ་མེད་ཀྱི་རྗེས་སུ་
བདག་སྒྲ་ཡར་གྱུར་ན་བ་འབྲི་དགོས་པ་དཔེར་ན། འཛམ་གླིང་བ། རྟ་མདའ་བ། རྒྱ་གར་བ།
འཕན་ཡུལ་བ། གཞི་རྩེ་བ། ལྟ་བུ་དང་། །
བདག་སྒྲ་ཆར་གྱུར་ན་པ་འབྲི་དགོས་པ་དཔེར་ན། འཛམ་བུ་གླིང་པ། མདའ་པ། གར་པ།
ཡུལ་པ། གཞི་ཀ་རྩེ་པ། ལྟ་བུའོ། །
ང་འ་ར་ལ་མཐའ་མེད་ལྔ་ལས་གཞན་པའི་རྗེས་འཇུག་རྣམས་ལ་བདག་སྒྲ་ཆ་ཡ་ཁྱད་
མེད་དུ་པ་ཉིད་སྦྱར་བ་དཔེར་ན། འབྲོག་པ། ལས་བྱེད་པ། རྒྱན་པོ། ལྷོ་བྲག་པ། ཁྱིམ་འཛིན་པ།
ཞིབ་ཚག་པོ། མཐར་ཕྱིན་པ། སོ་ནམ་པ། འཁྱམ་པོ། ལྟ་བུའོ། །



སུམ་ཅུ་པའི་འགྲེལ་པ།
མིང་མཐའི་པ་བའང་ཕལ་ཆེར་འདྲ། །
མིང་མཐའི་པ་བ་དང་བདག་སྒྲའི་པ་བ་སྒྲ་སྦྱོར་ཏེ་རྗེས་འཇུག་གི་རྗེས་སུ་འཇུག་ཚུལ་
ཕལ་ཆེར་འདྲ་བའམ་མཚུངས་སོ་ཞེས་པའོ། ། །
དཔེར་ན། བདག་སྒྲ། འབྲོག་པ། ལས་བྱེད་པ། གསོལ་ཐབ་པ།
མིང་མཐའ། རྟག་པ། གྲོད་པ། བཅིབ་པ།
བདག་སྒྲ། ཤིང་བརྐོས་པ། ཡོན་ཏན་པ། སོ་ནམ་པ།
མིང་མཐའ། རུས་པ། མུན་པ། ནོམ་པ།
བདག་སྒྲ། ཕྱུག་པོ། དཔའ་རྒོད་པོ། གཏུམ་པོ།
མིང་མཐའ། འཐུག་པོ། ལྷོད་པོ། སྐམ་པོ།
བདག་སྒྲ། ཡིག་སྐྱེལ་བ། །
མིང་མཐའ། གཏན་འཁེལ་བ། ཞེས་པ་ལྟ་བུའོ། །
མ་ནི་ངེས་མེད་སྐབས་དང་སྦྱར། །
མ་ཡིག་ནི་རྗེས་འཇུག་ལ་ལྟོས་མི་དགོས་པས་སྐབས་དང་བསྟུན་ནས་སྦྱར་དགོས་ཞེས་
པའོ། །དཔེར་ན། ཆང་མ། ནང་མ། ལྟ་བུའོ། །
བདག་སྒྲའི་སྐབས་འདིར་འདོད་ཚུལ་མི་འདྲ་བ་གཉིས་ཙམ་ཡོད་ཅིང་རྒྱུ་མཚན་ཡང་མི་
འདྲ་བ་སོ་སོར་འདྲེན་རྒྱུ་འདུག་པས། གོང་གི་ལྗོན་དབང་གི་རྩ་བ་ལྟར། པ་བ་མ་དང་པོ་བོ་མོ་
བཅས་བདག་སྒྲ་དྲུག་ཏུ་འཆད་པ་ནི་འདོད་པ་སྔ་མའི་དབང་དུ་བཏང་ནས་ད་ནི་འདོད་ཚུལ་ཕྱི་
。 。 。



སུམ་ཅུ་པའི་འགྲེལ་པ།
མ་བཤད་པར་བྱའོ། །
སུམ་ཅུ་པ་ལས།
གང་མིང་གི་ནི་མ་མཐའ་ན། །
པུ་ལིངྒ་ཡི་སྒྲ་མེད་པ། །
དེ་ལ་པུ་ལིངྒ་སྦྱར་ན། །
བདག་པོའི་སར་ནི་ཤེས་པར་བྱ། །
གང་ཡང་རུང་བའི་མིང་གི་མ་མཐའ་རྣམས་སུ་པུ་ལིངྒ་ཡི་སྒྲ་མེད་པ་ལ་པུ་ལིངྒ་ཡི་སྒྲ་
སྦྱར་ན་བདག་པོའི་དོན་གསལ་བར་སྟོན་ནུས་པའི་ཕྱིར་བདག་པོའི་སར་ཤེས་པར་བྱའོ། །ཞེས་
སོ། །དེ་ལ་པུ་ལིངྒ་ཡི་སྒྲ་ནི་བདག་པོའི་དོན་སྟོན་པར་བྱེད་པ་པ་དང་པོ་གཉིས་སོ། །དེ་ལྟར་
ཡིན་ཏེ། སྐབས་འདིར་པུ་ལིངྒ་ཞེས་པའི་གོ་དོན་མུ་ཏིག་ཕྲེང་མཛེས་ལྟར་འགྲེལ་ན། ལེགས་
སྦྱར་ན་སྐྱེས་པའི་སྐད་དོད་པུ་རུ་ཥ་ཞེས་པ་རུ་ཥ་བསྡུས་ཏེ་པུ་ཞེས་པ་སྐྱེས་པའམ་ཕོ། ལིངྒ་
རྟགས་ཀྱི་དོན་ཡིན་པས། པུ་ལིངྒ་ཞེས་པ་ཕོ་རྟགས། དེས་ན་མིང་གང་བརྗོད་པའི་མ་མཐའ་
ན་ཕོ་རྟགས་ཀྱི་ཡི་གེ་མེད་པ་ལ་ཕོ་རྟགས་ཀྱི་ཡི་གེ་སྦྱར་ན་བདག་པོའི་དོན་སྟོན་པ་སྟེ་ཕོ་རྟགས་
ཅན་གྱི་ཡི་གེ་ཀ་ཅ་ཏ་པ་ཙ་ལས་པ་ཁོ་ནས་བདག་པོའི་དོན་སྟོན་ཐུབ་པས་པ་དང་པོ་གཉིས་བདག་
སྒྲའི་ཕྲད་ཡིན་པར་གོ་ནུས་སོ། །པ་དང་པོ་གཉིས་རྗེས་འཇུག་ལ་ལྟོས་མི་དགོས་པས་མིང་དོན་
མཚུངས་པའི་ཕྲད་རང་དབང་ཅན་ཞིག་ཡིན་པ་དཔེར་ན། རྟ་པ། ལྷ་ས་པ། གཞི་རྩེ་པ། སེ་ར་པ།
འཕྲིན་ལས་པ། ཁ་ལོ་པ། འཛམ་གླིང་པ། རྟ་མདའ་པ། རྒྱ་གར་པ། འཕན་ཡུལ་པ། བྱེད་པ་པོ།
ཤེས་པ་པོ། གཏུམ་པོ། ཕྱུག་པོ། ལྟ་བུ་བདག་སྒྲ་ཡང་དག་པ་ཞིག་འབྲི་བསམ་ན་འདི་ལྟར་བྲིས་
ན་ཅུང་ཟད་ལེགས་པར་མངོན་ནོ། །དེ་མིན་རང་དབང་མེད་པར་རྗེས་འཇུག་ལ་ལྟོས་དགོས་
71



སུམ་ཅུ་པའི་འགྲེལ་པ།
བཞིན་བཙན་ཐབས་ཀྱིས་ཕྲད་རང་དབང་ཅན་ལ་བཞག་པ་ལ་འགྲེལ་པ་གོ་རྒྱུ་ཡོད་པ་ཞིག་
སྐྱོན་ཐབས་བྲལ་ལོ། །ལེགས་བཤད་ལྗོན་དབང་ལས། ང་འ་ར་ལ་མཐའ་མེད་མཐར། །བདག་
སྒྲ་ཡར་གྱུར་བ་དང་ནི། །ཞེས་གསུངས་མོད་ཀྱང་འཐབ་རྫིང་པ་དང་། བྱེད་པ་པོ། ལྟ་བུ་ཡར་
གྱུར་པ་ལའང་པ་པོ་འབྲི་བ་བོད་ཡིག་པ་ཡོངས་ལ་རླུང་ལྟར་གྲགས་ཡོད་པས་དེ་འང་དགོངས་
པ་བཞེད་དགོས་པའི་གནད་ཅིག་གོ །
འོ་ན་འདོད་པ་སྔ་མ་པ་དག་གིས་པུ་ལིངྒ་ཡི་སྒྲ་ཁས་མི་ལེན་ནམ་ཞེ་ན། ཁས་བླངས་མོད་
འོན་ཀྱང་པུ་ལིངྒ་ཡི་སྒྲ་ལ་འགྲེལ་པ་བྱེད་ཚུལ་མི་འདྲ་སྟེ། འདོད་པ་སྔ་མ་ལྟར་ན། དབྱངས་
ཅན་སྒྲ་མདོར། ཀུ་ཙུ་ཊུ་ཏུ་པུ་སྡེ་པ་རྣམས་སོ། །ཞེས་པ་ལྟར་པུ་སྡེ་ཞེས་པ་པ་སྡེ་དང་།
ལིངྒ་རྟགས་སུ་འདོད་པས་པ་སྡེ་ལ་ཡི་གེ་བཞི་ཡོད་པ་ལས་པ་བ་མ་དངོས་བསྟན་དང་། ཤུགས་
བསྟན་པོ་བོ་མོ་བཅས་དྲུག་པོས་བདག་སྒྲ་སྟོན་ཞེས་འགྲེལ་པ་གནང་སྲོལ་མཆིས། །འདོད་པ་
སྔ་མ་ལྟར་ན། བ་མ་བཞིན་པ་སྡེའི་གཉིས་པ་ཕ་ཡིག་བདག་སྒྲར་མ་བཞག་པའི་རྒྱུ་མཚན་ཅི།
དཔེར་བརྗོད་བཞག་ཏུ་མེད་སྙམ་པའི་དོགས་པ་མི་དགོས་ཏེ། བ་མ་བདག་སྒྲར་འདོད་པའི་
དཔེར་བརྗོད་ལྟ་བུ་ཕ་ཡིག་ལ་འང་གཞག་རྒྱུ་ཡོད་དེ། དཔེར་ན། ཨ་ཕ། ཨ་ཕོ། བྲན་ཕོ།
ལྟ་བུ་བཞག་ན་འདོད་པ་སྔ་མ་ལྟར་ན་འཐད་པའི་ཕྱིར་ཏེ་པ་སྡེ་ཡིན་པ་ནི་གང་ཞིག་བ་དང་མས་
བདག་པོ་སྟོན་པ་ཙམ་ནི་དེས་ཀྱང་སྟོན་པ་ཁྱེད་ལ་མཚུངས་པའི་ཕྱིར། །འདོད་པ་སྔ་ཕྱི་གཉིས་
དགོངས་པ་གཅིག་ཏུ་བསྒྲུབ་མི་ནུས་པས་འདོད་པ་ཕྱི་མ་སི་ཏུ་པཎ་ཆེན་གྱི་རྗེས་སུ་འབྲང་བར་
བྱའོ། །རྗེ་དེ་ཉིད་ཀྱིས་མུ་ཏིག་ཕྲེང་མཛེས་ལས། བདག་སྒྲ་སྟོན་པའི་ཕྲད་པ་དང་པོ་གཉིས་ཁོ་
ན་དང་། བ་དང་མ་བདག་སྒྲ་ལྟ་ཅི། བདག་པོའི་དོན་ཙམ་ཡང་སྟོན་པ་མེད་དོ། །ཅན་ལྡན་མཁན་
རྣམས་ནི་བདག་པོའི་དོན་ཙམ་སྟོན་ཡང་བདག་པོའི་སྒྲ་ནི་མ་ཡིན་ནོ། །ཞེས་གསུངས་པ་ནི་



སུམ་ཅུ་པའི་འགྲེལ་པ།
དོན་ལ་གནས་པའི་བདེན་ཚིག་ཁོ་ནའོ། །པ་པོ་གང་རུང་ལ་བདག་སྒྲས་ཁྱབ་པ་ནི་ཁས་བླངས་
པ་མེད་དེ་མིང་མཐའི་པ་པོ་ཡང་ཡོད་པར་འདོད་དོ། །
༣ དགག་སྒྲ།
མ་མི་མིན་མེད་དགག་སྒྲ་སྟེ། །
མ་མི་ཐོག་མ་མིན་མེད་མཇུག །
མ་མི་མིན་མེད་བཞི་ནི་དགག་པའི་སྒྲ་ཡིན་ཞེས་དང་། མ་མི་གཉིས་དགག་སྒྲར་མིང་གི་
ཐོག་མར་སྦྱར་དགོས་པ་དང་། མིན་མེད་གཉིས་དགག་སྒྲར་མིང་གི་མཇུག་ཏུ་སྦྱར་དགོས་ཞེས་
པའོ། །
1 མ་མི་གཉིས་ཐོག་མར་འཇུག་ཚུལ།
མ་ཡིག་དགག་སྒྲར་འཇུག་ཚུལ་ནི་གཙོ་ཆེ་བ་སྔོན་བྱ་བ་གང་ཞིག་མ་བྱས་པའམ་མ་བྱུང་
བ་བསྟན་པ་སྟེ་དུས་འདས་ཚིག་ལ་སྦྱར་བ་དཔེར་ན། མ་བསྒྲུབས། མ་བལྟས། མ་བསམས། མ་
བྱས། མ་བསླབས། མ་བཏབ། མ་སྨྲས། མ་བརྐུས། མ་སྐྱེས། མ་ཕྱིན། མ་བྱོན། མ་ཤི། མ་གྲུབ། ལྟ་
བུ་དང་། །
དགག་སྒྲའི་སྐུལ་ཚིག་ལྟ་བུ་ལ་འཇུག་པ་དུས་ད་ལྟ་བ་ལ་སྦྱར་བ་དཔེར་ན། མ་སྒྲུབ། མ་
ལྟ། མ་སེམས། མ་བྱེད། མ་སློབ། མ་འདེབས། མ་སྨྲ། མ་རྐུ། མ་སྐྱེ། མ་འགྲོ། མ་འབྱོན། མ་འཆི།



སུམ་ཅུ་པའི་འགྲེལ་པ།
མ་འགྲུབ། མི་ཡིག་དགག་སྒྲར་འཇུག་ཚུལ། མ་འོངས་པ་དགག་བྱར་གཙོ་བོར་འཇུག་པ།
དཔེར་ན། མི་བལྟ། མི་འབྱུང་། མི་འགྱུར། མི་འགྲོ། མི་བྱ། ལྟ་བུའོ། ། མ་མི་གཉིས་ཀ་ཁྱད་ཆོས་
དགག་པ་ལ་འཇུག་པ་ནི། དཔེར་ན། མ་དག མི་དག མ་ཆེ། མི་ཆེ། མ་མང་། མི་མང་། མ་མཐོ།
མི་མཐོ། ལྟ་བུའོ། །
2 མིན་མེད་གཉིས་རྗེས་སུ་འཇུག་ཚུལ།
ཡོད་པ་འགོག་པའི་མེད་སྒྲ་དང་། ཡིན་པ་འགོག་པའི་མིན་སྒྲ་དུས་གསུམ་དང་ཆོས་
ཅན་བརྗོད་པའི་མིང་ལ་ཁྱད་མེད་དུ་འཇུག་པ་དཔེར་ན། ཁང་པ་མིན། ཁང་པ་མེད། ཆུང་ངུ་
མིན། ཆུང་ངུ་མེད། དགག་པ་མིན། དགག་མེད། འགོག་པ་མིན། འགོག་པ་མེད། བཀག་པ་མིན།
བཀག་མེད། ལྟ་བུའོ། །
མ་ནི་བར་གྱི་གསལ་བྱེད་ལའང་། ། །
མ་ཡིག་གིས་མིང་གི་བར་དུ་ཞུགས་ནས་འབྲེལ་མའི་དོན་སྟོན་གྱི་ཡོད་པས་བར་གྱི་
གསལ་བྱེད་ཅེས་བརྗོད་པའོ། །དཔེར་ན། རི་མ་ཀླུང་། ཇ་མ་ཆུ། རྒྱ་མ་བོད། རྟ་མ་རྟེའུ། ར་མ་ལུག
གངས་མ་ཆར། ཚུགས་མ་འཁྱུག བྱ་མ་བྱིའུ། གཞས་མ་གཏམ། ས་མ་འབྲོག་ལྟ་བུའོ། །འགྲེལ་
བྱེད་འགའ་ཞིག་གིས་བར་གྱི་གསལ་བྱེད་ཀྱི་མ་ཡིག་གིས་སྔ་ཕྱི་འདྲེས་མའི་དོན་སྟོན་པར་
འགྲེལ་སྲོལ་འདུག་ལ་ཡང་ཁ་ཅིག་གིས་མ་བར་གྱི་གསལ་བྱེད་ཀྱིས་དགག་སྒྲའི་དོན་མི་སྟོན་
པར་འཆད་པར་སྣང་ཡང་ཁོ་བོའི་བསམ་པར་བར་གྱི་གསལ་བྱེད་ཀྱི་མ་ཡིག་དེས་ཀྱང་དགག་
སྒྲའི་དོན་སྟོན་ཏེ། དཔེར་ན། གངས་མ་ཆར་དང༌། ཚུགས་མ་འཁྱུག་ལྟ་བུའི་བར་གྱི་མ་ཡིག་དེས་
སྔ་མ་གངས་དང་ཕྱི་མ་ཆར་པ། སྔ་མ་ཚུགས་དང་ཕྱི་མ་འཁྱུག་སྟེ་སྔ་ཕྱི་གཉིས་ཀ་བཀག་སྟེ་
གངས་ཀྱང་མ་ཡིན་ཆར་པ་ཡང་མ་ཡིན། ཚུགས་ཀྱང་མ་ཡིན་འཁྱུག་ཀྱང་མ་ཡིན་པར་བསྟན་
འA



སུམ་ཅུ་པའི་འགྲེལ་པ།
ལ། ཡང་གངས་མ་ཆར་ཞེས་པའི་བར་གྱི་གསལ་བྱེད་མ་ཡིག་ལ་བློ་ཁ་ཕྱོགས་ས་གཞན་ཞིག་
ཀྱང་ཡོད་དེ། སྔ་མ་གངས་དང་ཕྱི་མ་ཆར་པ་གཉིས་ཀའི་ཆ་འདྲེས་ཏེ་གཉིས་ཀ་ཡིན་པ་ལྟ་བུར་
ཡང་སྟོན་ཚུལ་ཞིག་ཀྱང་ཡོད་དོ། ། མ་ཡིག་གིས་འབྲེལ་མའི་དོན་སྟོན་ཚུལ་ཡང་ཡོད་དེ། རི་མ་
ཀླུང་ཞེས་པའི་སྔ་མ་རི་དང་ཕྱི་མ་ཀླུང་གཉིས་འབྲེལ་མ་སྟེ་འབྲེལ་མཚམས་ཀྱི་ལ་མ་ཀླུང་དེར་
ཟེར་བའང་ཡོད་དོ། །མ་བར་གྱི་གསལ་བྱེད་ཀྱིས་འབྲེལ་མ་དང་། འདྲེས་མ། དགག་སྒྲ་སོགས་
ཀྱི་དོན་མི་འདྲ་བ་སྟོན་ཚུལ་ལ་བློ་ལྡན་དག་གིས་དཔྱད་པར་འཚལ། །
སྦྱང་གཞི།
1 སྤྱི་སྒྲ་དངོས་དང་སྤྱི་སྒྲ་བྱེ་བྲག་གི་ཁྱད་པར་གང་གིས་ཕྱེ་དགོས་སམ།
2 བདག་སྒྲ་པ་དང་པོ་ཁོ་ན་ཡིན་པའི་རྒྱུ་མཚན་གང་ཡིན་ནམ།
3 ཁྱེད་ལྟར་ན་བདག་སྒྲ་ལ་འདོད་པ་མི་འདྲ་བ་སྔ་ཕྱི་གཉིས་ཡོད་པ་ལས་གང་ཞིག་འཐད་དམ། རྒྱུ་མཚན་གང་ཡིན་
ནམ།
4 མ་ཡིག་བར་གྱི་གསལ་བྱེད་ཀྱིས་དོན་གང་སྟོན་གྱི་འདུག་གམ།



སུམ་ཅུ་པའི་འགྲེལ་པ།
སློབ་ཚན་བརྒྱད་པ།
༡ ཚིག་ཕྲད་ཞིང་སོགས།
ཚིག་ཕྲད་ཞིང་སོགས་ང་ན་མ། །
འ་དང་ར་ལ་མཐའ་མེད་མཐར། །
ཞིང་ཞེས་ཞེའོ་ཞེ་ན་ཞིག ། །
ག་ད་བ་དང་ད་དྲག་མཐར། །
ཅིང་ཅེས་ཅེའོ་ཅེ་ན་ཅིག །
ས་མཐར་དམིགས་བསལ་ཞེས་མ་གཏོགས། །
ཤིང་ཤིག་ཤེའོ་ཤེ་ན་འཐོབ། །
ཞིང་སོགས་ཕྲད་རྣམས་ཀྱང་རང་གི་འཇུག་ཡུལ་དུ་གྱུར་པའི་རྗེས་འཇུག་ཡི་གེ་རྣམས་
ལ་ལྟོས་ནས་སྦྱར་དགོས་ཏེ། རྗེས་འཇུག་ང་ན་མ་འ་ར་ལ་མཐའ་མེད་བཅས་བདུན་གྱི་མཐར་
ཞིང་ཞེས་ཞེའོ་ཞེ་ན་ཞིག་སྦྱར་དགོས་པ་དང་། ག་ད་བ་ད་དྲག་བཞིའི་མཐར་ཅིང་ཅེས་ཅེའོ་ཅེ་
ན་ཅིག་སྦྱར་དགོས། རྗེས་འཇུག་གམ་ཡང་འཇུག་ས་ཡིག་གི་མཐར་དམིགས་བསལ་ཤེས་ཀྱི་



སུམ་ཅུ་པའི་འགྲེལ་པ།
ཚབ་ཏུ་ཞེས་སྦྱར་དགོས་ཏེ་རྟོགས་པའི་དོན་གྱི་ཤེས་དང་ནོར་ཉེན་ཡོད་པས་ཞེས་སྦྱར་དགོས་པ་
ཙམ་མ་གཏོགས་ཤིང་ཤིག་ཤེའོ་ཤེ་ན་སྦྱར་དགོས་ཞེས་པའོ། །སྔོན་མ་ས་མཐར་ཤེས་འབྲི་སྲོལ་
ཡོད་ཀྱང་དུས་ཕྱིས་མཁས་དབང་དག་གིས་ནོར་འཁྲུལ་མི་ཡོང་བའི་ཕྱིར་ས་མཐར་དམིགས་
བསལ་ཞེས་འབྲི་དགོས་ཞེས་པའོ། །དཔེར་ན། དམ་པའི་ལྷ་ཆོས་ཤེས་འབྲི་རྒྱུ་མེད་པར་དམ་པའི་
ལྷ་ཆོས་ཞེས་འབྲི་དགོས་པ་ལྟ་བུའོ། །
1 ཞིང་། ཅིང་། ཤིང་། གསུམ་མཚམས་སྦྱོར་ལྷག་བཅས་ཀྱི་དོན་སྟོན་ཚུལ་དང་ཕལ་ཆེར་
མཚུངས་པར་འཇུག་པ་དཔེར་ན། ཉོན་མོངས་བཅོམ་ཞིང་རྫོགས་སངས་རྒྱས། རེ་བ་བཀང་ཞིང་
བསམ་དོན་སྒྲུབ། ཡུལ་ཀུན་ཏུ་རྒྱུ་ཞིང་བླ་མ་བསྟེན། བོད་ཡིག་ཏུ་བསྒྱུརད་ཅིང་གཏན་ལ་ཕབ།
མིག་གིས་བསྟནད་ཅིང་ལག་གིས་འཛིན། གནམ་དུ་མཆོངས་ཤིང་ས་ལ་རྒྱུགས། ལྟ་བུའོ། །
2ཞེས། ཅེས། ཤེས། གསུམ་ནི་དེ་འདྲའམ་དེ་ལྟར་གྱི་དོན་སྟོན་ཚུལ་དང་ཕལ་ཆེར་
མཚུངས་པར་འཇུག་པ་དཔེར་ན། རྒྱལ་རོང་ཞེས་པའི་ཡུལ། རབ་དགའ་ཞེས་པའི་ས། འདི་ཆེ་
ཞེས་བཤད། སྐྲན་ནད་ཅེས་པ་བཅོས་པར་དཀའ། ཆོས་འདྲེད་ཅེས་པ་ཐར་བར་དཀའ། རབ་
འབྱོརད་ཅེས་པའི་གང་ཟག་དེས། རག་ཅེས་ལྕགས་ལ་མིང་དུ་བཏགས། ཤེས་ཡིག་དོན་ཐོབ་ལ་
ཡོད་ཀྱང་ཡིག་ནོར་མི་ཡོང་བའི་ཆེད་ཞེས་ཡིག་ལས་ཤེས་ཡིག་དེང་དུས་དངོས་སུ་མི་སྤྱོད་པ་
ཡིན། ། །
3 ཞེའོ། ཅེའོ། ཤེའོ། གསུམ་ནི་ཟེར་རོ་དང་ཚིག་མཇུག་སྡུད་པ་ལྟ་བུའི་དོན་ལ་འཇུག་པ་
དཔེར་ན། རྫུན་ཚིག་ལ་དྲང་གཏམ་ཡིན་ཞེའོ། །ཀུན་སྤྱོད་བཟང་པོ་དར་ཞེའོ། །ཉོན་མོངས་གོང་
བུར་ཤེས་རབ་རལ་གྲི་རྒྱོབ་ཅེའོ། །གཡོ་ཅན་བུ་ཡིས་རང་གི་ཕ་བསད་ཅེའོ། །གནས་འདིར་ལུས་
སེམས་གཉིས་ཀ་རྩུབ་ཅེའོ། །གཞན་གྱིས་མི་ཤེས་པ་ཁོ་བོས་རྟོགས་ཤེའོ། །ཁོ་བོ་གཞན་གྱི་རྗེས་སུ་



སུམ་ཅུ་པའི་འགྲེལ་པ།
བསྙེགས་ཤེའོ། །ལྟ་བུའོ། །
ཞེ་ན། ཅེ་ན། ཤེ་ན། གསུམ་ནི་ཟེར་ན་ཞེས་པ་དང་དོན་སྟོན་ཚུལ་ཕལ་ཆེར་འདྲ་བར་
འཇུག་པ་དཔེར་ན། སུ་ཡིན་ཞེ་ན་མི་ཞིག་གོ །མ་བྱུང་ཞེ་ན་ཕྱི་ལ་རྒྱུགས། གང་རྒྱུག་ཅེ་ན་སྟག་
ཅིག་རྒྱུགས། གང་འཁོད་ཅེ་ན་པར་འཁོད་ཅིག གང་བརྒྱབ་ཅེ་ན་གྲི་ཞིག་གོ །མིག་གིས་བལྟས་
ཤེ་ན། ཁྲི་ལ་བཞུགས་ཤེ་ན། ལྟ་བུའོ། །
5 ཞིག ཅིག ཤིག གསུམ་སྐུལ་ཚིག་དང་། ངེས་བཟུང་ལ་འཇུག་གོ །སྐུལ་ཚིག་ལ་འཇུག་
པ་དཔེར་ན། སློབ་གྲྭར་སོང་ཞིག ལས་ངན་མ་བྱེད་ཅིག དམན་ས་ཟུངས་ཤིག ལྟ་བུ་དང་། ངོས་
བཟུང་ལ་འཇུག་པ་དཔེར་ན། ཡང་དག་པའི་ལམ་ཞིག་འཚོལ། ལྟོ་སྣོད་ཅིག་ཉོས། རྒྱལ་སྲས་
ཤིག་ཕེབས་འདུག་ལྟ་བུའོ། །
༢ ཚིག་སྦྱོར་གྱི་འཁྲུལ་པ་སྤོང་བ།
འོན་ཀྱང་ཁ་ཅིག་ལྷན་ཅིག་སོགས། །
མིང་གི་ཆ་དང་མ་ནོར་གཅེས། །
ཞིང་སོགས་ཕྲད་བཅུ་བཞིའི་སྦྱོར་ཚུལ་གོང་ལྟར་ཡིན། འོན་ཀྱང་དེ་དག་ཕྲད་མ་ཡིན་པ་
མིང་གི་ཆ་ཤས་ལ་འཇུག་པ་ཡོད་པས་ཕྲད་དང་མིང་གི་ཆ་མ་ནོར་བར་གཅེས་པར་ཟུངས་ཤིག་
ཅེས་པའོ། །དཔེར་ན། ཁ་ཅིག ལྷན་ཅིག ཆབས་ཅིག སྟབས་ཅིག ཐབས་ཅིག ལན་ཅིག སྐད་
ཅིག མཉམ་ཅིག ཅིག་ཅར་ལྟ་བུ་རྣམས་ཕྲད་མ་ཡིན་པས་རྗེས་འཇུག་གི་སྦྱོར་བ་ལ་ལྟོས་མི་
དགོས་པའོ། །
78



སུམ་ཅུ་པའི་འགྲེལ་པ།
རྐྱང་པ་འཕུལ་ལ་འ་མཐའ་དགོས། །
རྐྱང་པ་འཕུལ་ཏེ་མགོ་འདོགས་མེད་ཅིང་སྔོན་འཇུག་དང་ལྡན་པའི་ཡི་གེ་ལ་འ་མཐའ་
སྟེ་འ་རྗེས་འཇུག་ངེས་པར་འབྲི་དགོས་ཞེས་པའོ། །དཔེར་ན། བཀའ། དགའ། མངའ། བཅའ།
འཇའ། གཉའ། གཏའ། མཐའ། གདའ། མནའ། ཞེས་པ་ལ་སོགས་པ་ལྟ་བུའོ། ། །
གུག་སྐྱེད་བརྩེགས་འདོགས་ཅན་རྣམས་སྤོངས། །
གུག་ཅེས་པ་གི་གུ་དང་ཞབས་ཀྱུ། ཀྱེད་ཅེས་པ་འགྲེང་བུ་དང་ན་རོ། བརྩེགས་ཞེས་པ་ར་
ལ་སའི་མགོ་ཅན། འདོགས་ཞེས་པ་ཡ་ར་ལ་ཝའི་སྨད་འདོགས་བཅས་ལ་རྗེས་འཇུག་འ་དོན་དུ་
ཐོབ་མོད་ཀྱང་ཡི་གེ་ཟོར་ཡང་བ་དང་འཁྲུལ་དོགས་མེད་པས་ན་སྤང་དགོས་ཞེས་པའི་དོན་ནོ། །
དཔེར་ན། ཀི། ཀུ། ཀེ། ཀོ། བསྐོ། བརྐུ། ཀྱང་། ཀྱ། བཀྲ། ཀླ། ཀྭ་ལྟ་བུར་སྤང་དགོས།
༣ ཉེར་མཁོའི་ཡིག་ཤད།
ལྷུག་པའི་དོན་མང་མིང་མཚམས་དང་། །
དོན་འབྲིང་འབྱེད་དང་དོན་ཉུང་རྫོགས། །
ཚིགས་བཅད་ག་མཐར་ཆིག་ཤད་བྱ། །
ཚིག་ལྷུག་གི་དོན་མང་པོའི་མིང་གི་མཚམས་སུ་ཆིག་ཤད་རེ་འཐོབ་པ་དཔེར་ན། སེམས་
པ་བཟང་པོ་དང་། སྤྱོད་ལམ་ཡག་པོ། སྙིང་རྗེ་ཆེ་བ། འདོད་ཆུང་། ཆོག་ཤེས་ལ་མི་རྣམས་
ཀྱིས་དམ་འཛིན་བྱ་དགོས་ལྟ་བུ་དང་། དོན་འབྲིང་པོ་དབྱེ་བ་འབྱེད་པའི་སྐབས་སུ་ཆིག་ཤད་རེ་
འཐོབ་པ་དཔེར་ན། ཚད་མ་རིག་པ་དང་། ནང་རིག་པ། དེ་བཞིན་རིག་གནས་གཞན་ལྟ་བུ། དོན་



སུམ་ཅུ་པའི་འགྲེལ་པ།
ཉུང་ངུ་རྫོགས་པ་ལ་ཆིག་ཤད་རེ་འཐོབ་དཔེར་ན། ཁོང་དབེན་པར་ཕེབས་སོང་། ལྟ་བུ། ཚིགས་
བཅད་ཀྱི་མཐར་ག་ཡིག་ཡོད་ན་དེས་ཤད་གཅིག་གི་གོ་ཆོད་པས་ཚིགས་བཅད་ག་མཐར་ཆིག་
ཤད་རེ་འཐོབ་པ་དཔེར་ན། ཆོས་ཀྱི་ཕུང་པོ་བརྒྱད་ཁྲི་དག །གང་རྣམས་ཐུབ་པས་གསུངས་དེ་
དག །ཚིག་གམ་མིང་ཡིན་དེ་དག་ནི། །གཟུགས་དང་འདུ་བྱེད་དག་ཏུ་འདུས། །ལྟ་བུའོ། །
རྫོགས་ཚིག་མཐའ་ཅན་ལྷུག་པ་དང་། །
ཚིགས་བཅད་རྐང་མཐར་ཉིས་ཤད་བྱ། །
གོ་ངོ་སོགས་སླར་བསྡུའི་རྫོགས་ཚིག་ཚིག་ལྷུག་གི་མཐར་ཉིས་ཤད་འཐོབ་པ་དཔེར་ན།
འདི་ལྟར་གསུངས་ཏེ་དབེན་པའི་རི་ཁྲོད་དུ་ཕེབས་སོང་ངོ་། །ལྟ་བུ་དང་། ཚིགས་བཅད་ཀྱི་རྐང་
མཐར་ག་མེད་ན་ཉིས་ཤད་འཐོབ་པ་དཔེར་ན། བདེན་པ་མཐོང་དང་སྒོམ་པ་ལས། །ཉོན་མོངས་
སྤངས་པ་ཞེས་བཤད་པ། །སྒོམ་པའི་ལམ་ནི་རྣམ་གཉིས་ཏེ། །མཐོང་བ་ཞེས་བྱ་ཟག་པ་མེད། །ལྟ་
བུའོ། །
དོན་ཚན་ཆེན་མོ་རྫོགས་པ་དང་། །
ལེའུའི་མཚམས་སུ་བཞི་ཤད་དགོས། །
དོན་ཚན་ཆེན་མོ་རྫོགས་མཚམས་སུ་བཞི་ཤད་རེ་འབྲི་དགོས་པ་དཔེར་ན། སློབ་དཔོན་
ཐུ་མིས་མཛད་པའི་སུམ་ཅུ་པ་བཤད་ཟིན་ཏོ། ། ། །ལྟ་བུ་དང་། ལེའུའི་མཚམས་སུ་བཞི་ཤད་རེ་
འབྲི་དགོས་པ་དཔེར་ན། སྙན་ངག་མེ་ལོང་མའི་ལེའུ་དང་པོའོ། ། ། །ལྟ་བུའོ། །ལེའུ་དང་། རབ་
བྱེད། སྐབས། དུམ་བུ། རྟོག་པ། སརྒ་རྣམས་དོན་གཅིག་ཡིན་པས་དེ་དག་གི་མཚམས་སུའང་
བཞི་ཤད་རེ་འབྲི་དགོས་སོ། །དཔེར་ན། ཚད་མས་གྲུབ་པའི་ལེའུ་དེ་དང་པོའོ། ། ། །རྣམ་པ་
ཐམས་ཅད་མཁྱེན་པའི་སྐབས་དེ་དང་པོའོ། ། ། །ལམ་དང་གང་ཟག་བསྟན་པའི་གནས་ཏེ་
8()



སུམ་ཅུ་པའི་འགྲེལ་པ།
གནས་དྲུག་པའོ། ། ། །ལྟ་བུའོ། །
ང་ཡིག་མ་གཏོགས་ཡིག་ཤད་དབར། །
ཚེག་མེད་དེ་སོགས་ཞིབ་ཏུ་འབད། །
ང་ཡིག་མ་གཏོགས་རྐང་མཐའི་ཡི་གེ་དང་ཤད་བར་དུ་ཚེག་མེད་ཅིང་། ང་ཡིག་བྱུང་ན་
པ་ཡིག་དང་ནོར་བ་སྤང་ཆེད་ང་ཡིག་དང་ཤད་ཀྱི་བར་དུ་ཚེག་འབྲི་དགོས་པ་དཔེར་ན། ཉེས་
ཆ་བདུན་དང་བརྒྱད་ཟད་པ། །ཚེ་གཅིག་བར་ཆད་གཅིག་པ་དང་། །གསུམ་པ་ལ་ནི་ཞུགས་པ་
ཡིན། །དེ་དགུ་ཟད་པས་ཕྱིར་མི་འོང་། །ལྟ་བུའོ། ། །
སྦྲུལ་ཤད་དང་རིན་ཆེན་སྤུངས་ཤད་ཀྱི་དོན་ཅུང་ཟད་བཤད་ན། ༈ འདི་ལ་སྦྲུལ་ཤད་ཟེར།
སྦྲུལ་ཤད་ནི་ལེའུ་སོགས་སྔ་མ་རྫོགས་ཤིང་ཕྱི་མ་འགོ་འཛུགས་མཚམས་དང་། དོན་སྔ་ཕྱི་གཉིས་
མ་འདྲེས་པར་དབྱེ་བ་ཕྱེ་བྱེད་ཀྱི་མཚམས་མཚོན་བྱེད་ཀྱི་རྟགས་ཤིག་ཡིན། དཔེར་ན། ཀུན་གྱི་
འདོད་ཆགས་བྲལ་གྱུར་པ། །དེ་ལྟ་ན་ནི་མུ་བཞི་སྲིད། །ཆོས་མངོན་པ་མཛོད་ཀྱི་ཚིག་ལེའུར་
བྱས་པ་ལས་ལམ་དང་གང་ཟག་བསྟན་པ་ཞེས་བྱ་བ་སྟེ་གནས་དྲུག་པའོ། ། ༈ ། །དྲི་མེད་བཟོད་
རྣམས་ཤེས་པ་མིན། །ཟད་དང་མི་སྐྱེའི་བློ་ལྟ་མིན། །ལྟ་བུ་ལེའུའི་མཚམས་དང་། ཆོས་ཀྱི་ཕྱེད་
ཀྱང་ལྷམ་ཟིན་དགུ །བརྒྱད་པོ་དེ་དག་རྣམས་དང་སྒྲ། །དགུ་པོ་གཞན་ནི་རྣམ་པ་གཉིས། ༈ །རེག་
བྱ་རྣམ་པ་གཉིས་ཡིན་ཏེ། །ལྟ་བུ་ནི་དོན་སྔ་ཕྱི་མ་འདྲེས་པར་མཚམས་མཚོན་བྱེད་དོ། ། ༈ འདི་
ལ་རིན་ཆེན་སྤུངས་ཤད་ཟེར། རིན་ཆེན་སྤུངས་ཤད་ནི་ཡིག་གཟུགས་དབུ་ཅན་གྱི་སྐབས་སུ་
ཚིགས་བཅད་དང་ཚིག་ལྷུག་གི་ཐིག་ཕྲེང་གི་མགོ་ལ་ཡིག་འབྲུ་གཅིག་ལས་མེད་པར་ཤད་རྒྱག་
དགོས་ཚེ་ཡི་གེ་ཚུགས་ཐུབ་པའམ་ཡང་ན་མཛེས་པའི་ཆེད་དུ་རིན་ཆེན་སྤུངས་ཤད་འབྲི་སྲོལ་
ཡོད་པ། དཔེར་ན། སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་



སུམ་ཅུ་པའི་འགྲེལ་པ།
དོ༑ །དེ་འཛིན་བྱེད་པ་སྨྲ་བྱེད་དང་། །སྒྲུབ་པར་བྱེད་པ་ཁོ་ན་ཡིན། །ལྟ་བུའོ། །
༤ མཇུག་དོན་བསྡུ་བ།
ཚིག་གི་ལོ་མས་མ་བསྒྲིབས་ཤིང་། །
དོན་གྱི་འབྲས་བུ་གཡུར་ཟ་བའི། །
ལེགས་བཤད་ལྗོན་པའི་དབང་པོ་འདི། །
དབྱངས་ཅན་གྲུབ་པའི་རྡོ་རྗེས་སྤེལ། །
ཐུ་མི་སམ་བྷོ་ཊས་མཛད་གནང་བའི་བོད་ཀྱི་སྐད་ལ་ཉེ་བར་མཁོ་བའི་སུམ་ཅུ་པའི་
དགོངས་དོན་བློ་གསལ་གཞོན་ནུ་རྣམས་ཀྱིས་གོ་བདེ་བའི་ཆེད་དུ་དགོས་མེད་ཚིག་གི་ལོ་མས་
མ་བསྒྲིབས་ཤིང་། དགོས་ངེས་དོན་གྱི་སྙིང་པོ་གསལ་བར་ཕྱེ་བའི་འབྲས་བཟང་དུད་པའི་
ལེགས་བཤད་ཡོན་ཏན་གྱི་ཚོགས་དཔག་ཏུ་མེད་པ་བདེ་བླག་ཏུ་སྟེར་བའི་དཔག་བསམ་ལྗོན་
པའི་དབང་པོ་འདིའི་མཛད་པ་པོ་དབྱངས་ཅན་གྲུབ་པའི་རྡོ་རྗེས་གཞན་ལ་ལྷག་བསམ་བཟང་
པོས་སྤེལ་བ་ཡིན་ཞེས་པའི་དོན་ནོ། །
ཞར་བྱུང་།



སུམ་ཅུ་པའི་འགྲེལ་པ།
ཞིང་སོགས་ཡི་གེ་བཅུ་བཞི་པོ་ཕྲད་མ་ཡིན་པ་མིང་ཚིག་ལ་འཇུག་པའང་ཡོད་དེ་དཔེར་
ན། ཞིང་པ། ཞིང་ཁ། ཞེ་སྡང་། ཞིག་གསོ། ཞིག་རལ། ཅེ་སྤྱང་། ཅིག་ཅར། ཤིང་ལོ། ཤེ་མ། ཤིག་
དང་སྲོ་མ་ལྟ་བུའོ། །
སྦྱང་གཞི།
1 ཞིང་སོགས་ཚིག་ཕྲད་བཅུ་བཞི་པོར་ཁ་གསལ་ཞིང་གོ་བདེ་བའི་དཔེར་བརྗོད་རེ་འབྲི་དགོས།
2 མིང་གི་ཆ་དང་མ་ནོར་གཅེས་ཞེས་པའི་མ་ནོར་བར་གང་ལ་གཅེས་དགོས་སམ།
3 རྐྱང་པ་འཕུལ་ལ་འ་མཐའ་དགོས་ཞེས་པར་རྗེས་འཇུག་འ་མེད་ན་སྐྱོན་གང་ཡོད་དམ། དཔེར་བརྗོད་ཀྱི་ཐོག་ནས་
གསལ་བཤད་གྱིས་དང་།
4 གུག་སྐྱེད་བརྩེགས་འདོགས་ཅན་ལ་འ་མཐའ་མ་སྤངས་ན་སྐྱོན་གང་ཡོད་དམ།
5 ཆིག་ཤད་དང་ཉིས་ཤད་བཞི་ཤད་བཅས་སོ་སོ་དོན་གང་དང་གང་གི་སྐབས་སུ་འབྲི་དགོས་སམ།
83



རྟགས་ཀྱི་འཇུག་པའི་འགྲེལ་པ།
གཉིས་པ། རྟགས་ཀྱི་འཇུག་པའི་འགྲེལ་པ།
སློབ་ཚན་དགུ་པ།
༡ མཚན་དོན།
རྟགས་འཇུག་ཅེས་པ་ནི་ཡི་གེ་ཕོ་མོ་མ་ནིང་སོགས་རྟགས་ཀྱི་འཇུག་ཚུལ་རྒྱས་པར་སྟོན་
པའི་གཞུང་ཡིན་པས་ན་རྟགས་འཇུག་ཅེས་བྱའོ། །རྟགས་འཇུག་ཅེས་པའི་མིང་དེ་བརྗོད་བྱ་
དོན་གྱི་སྒོ་ནས་བཏགས་པ་ཞིག་ཡིན།
༢ མཆོད་བརྗོད།
1 རྒྱ་གར་གྱི་སྐད་ཀྱི་སྒོ་ནས་མཆོད་པ་བརྗོད་པ།
ན་མོ་མཉྫ་ཤྲཱི་ཡེ། ན་མོ་ནི་ཕྱག་འཚལ་ལོ། །མཉྫ་ནི་འཇམ། ཤི་ནི་དཔལ། ཡེ་ནི་ལའི་དོན་
ཏེ། འཇམ་དཔལ་ལ་ཕྱག་འཚལ་ལོ་ཞེས་པའོ། །
2 བོད་སྐད་ཀྱི་སྒོ་ནས་མཆོད་པ་བརྗོད་པ་ནི།
རྒྱལ་ཀུན་མཁྱེན་པའི་ཡེ་ཤེས་དཔྱིད། །
གཞོན་ནུའི་གཟུགས་ཀྱི་རྣམ་རོལ་བ། །
84



རྟགས་ཀྱི་འཇུག་པའི་འགྲེལ་པ།
རྗེ་བཙུན་བརྟན་པའི་འཁོར་ལོ་དང་། །
དབྱེར་མེད་བླ་མའི་ཞབས་བཏུད་་་།
རྒྱལ་བ་རྫོགས་པའི་སངས་རྒྱས་ཀུན་གྱི་མཁྱེན་པའི་ཡེ་ཤེས་གཅིག་ཏུ་བསྡུས་པའི་དཔྱིད་
དེ་སྙིང་པོ། གཞོན་ནུ་ན་ཚོད་བཅུ་དྲུག་ལོན་པའི་གཟུགས་ཀྱི་རྣམ་པར་རོལ་བ། རྗེ་བཙུན་
བརྟན་པའི་འཁོར་ལོ་སྟེ་འཇམ་དཔལ་དབྱངས་དང་ངོ་བོ་དབྱེར་མེད་པའི་རང་གི་དྲིན་ཅན་རྩ་
བའི་བླ་མ་ཐམས་ཅད་མཁྱེན་པ་དྷརྨ་བྷ་དྲ་སོགས་ཀྱི་ཞབས་ཀྱི་པད་མོར་སྒོ་གསུམ་གུས་པས་
བཏུད་ཅེས་པའོ། །
༣ བརྩམ་པར་དམ་བཅའ་བ།
་༌་ནས། །
མཁས་མཆོག་ཐུ་མིའི་ཐུགས་མཚོ་ལས། །
བྱུང་བའི་བརྡ་སྤྲོད་ཕྱི་མོ་མཆོག །
རྟགས་ཀྱི་འཇུག་པའི་སྙིང་པོའི་དོན། །
མདོར་བསྡུས་ཚིག་གིས་གསལ་བར་བྱ། །
ནས་ཞེས་པའི་ཚིག་གིས་མཚམས་སྦྱར་ཏེ། མཁས་པ་ཐམས་ཅད་ཀྱི་དབུས་ནས་མཆོག་
ཏུ་གྱུར་བ་ཐུ་མི་ཉིད་ཀྱི་ཐུགས་ཀྱི་རྒྱ་མཚོ་ཆེན་པོ་ལས་བྱུང་བའི་གངས་ཅན་སྐད་ཀྱི་བརྡ་སྤྲོད་
ཕྱི་མོ་འམ་རྩེ་བ་མཆོག་ཏུ་གྱུར་བ་སུམ་རྟགས་གཉིས་ལས་རྟགས་ཀྱི་འཇུག་པའི་སྙིང་པོའི་དོན་
མ་ཚང་བ་མེད་པ་མདོར་བསྡུས་པའི་ཚིག་གིས་གསལ་བར་བྱ་ཞེས་པའོ། །
85



རྟགས་ཀྱི་འཇུག་པའི་འགྲེལ་པ།
༤ མིང་གཞི་སྤྱིའི་རྟགས་ཀྱི་དབྱེ་བ།
སྤྱིར་ན་དབྱངས་མོ་གསལ་བྱེད་ཕོ། །
སྤྱིར་བོད་ཡིག་ལ་དབྱངས་དང་གསལ་བྱེད་གཉིས་སུ་ཡོད་པ་ལས་དབྱངས་བཞི་མོ་དང་།
གསལ་བྱེད་སུམ་ཅུ་ཐམ་པ་ཕོར་ཤེས་པར་བྱའོ་ཞེས་པའོ། །
དེ་ཕྱིར་ཀཱ་ལི་སུམ་ཅུ་པོ། །
ཕོ་ཡིག་ཡི་གེ་འབའ་ཞིག་ལ། ། །
ནང་གསེས་སྡེ་ཚན་ལྔར་དབྱེ་སྟེ། །
ཀཱ་ལི་སྟེ་གསལ་བྱེད་སུམ་ཅུ་པོ་དེ་དག་ནང་གསེས་སྡེ་ཚན་ཕོ་དང་། མ་ནིང་། མོ། ཤིན་
ཏུ་མོ། མོ་གཤམ་སྟེ་ལྔར་དབྱེ་བ་ཕྱེ་བ་ཡིན་ཞེས་པའོ། །
ཀ་ཅ་ཏ་པ་ཙ་རྣམས་ཕོ། །
ཁ་ཆ་ཐ་ཕ་ཚ་མ་ནིང་། །
ག་ཇ་ད་བ་ཛ་ཝ་ཞ ། །
ཟ་འ་ཡ་ཤ་ས་རྣམས་མོ། །
ང་ཉ་ན་མ་ཤིན་ཏུ་མོ། །
ར་ལ་ཧ་ཨ་མོ་གཤམ་སྟེ། །
ཨ་ནི་མཚན་མེད་ཅེས་ཀྱང་བྱ། ། །
ཀ་ཅ་ཏ་པ་ཙ་བཅས་ལྔ་ཕོ་ཡིག་དང་། ཁ་ཆ་ཐ་ཕ་ཚ་བཅས་ལྔ་མ་ནིང་། ག་ཇ་ད་བ་ཛ་ཝ་



རྟགས་ཀྱི་འཇུག་པའི་འགྲེལ་པ།
ཞ་ཟ་འ་ཡ་ཤ་ས་བཅས་བཅུ་གཉིས་མོ་ཡིག ང་ཉ་ན་མ་བཅས་བཞི་ཤིན་ཏུ་མོ་ཡིག ར་ལ་ཧ་ཨ་
བཞི་མོ་གཤམ། ཨ་ནི་མོ་གཤམ་གྱི་ཡི་གེ་ཡིན་པར་མ་ཟད། མོ་གཤམ་གཞན་གསུམ་གྱི་སྒྲའི་
མཚན་ཉིད་ཡོངས་སུ་མི་ཚང་བས་མཚན་མེད་ཅེས་ཀྱང་བྱའོ། །
དེ་ཡང་མིང་གཞི་རྟགས་ཀྱི་དབྱེ་བ་ལྔར་ཕྱེ་དོན་ནི་གསལ་བྱེད་སུམ་ཅུ་པོ་མིང་གཞིར་
སོང་བའི་ཚེ་ན། རང་རང་གི་སྐྱེ་གནས་ནས་དབྱུང་བའི་ཚེ་ལྕེ་རྐན་སོགས་ཀྱི་བྱེད་པ་དང༌། རླུང་
དང་རྣམ་རྟོག་དབུགས་སོགས་ཀྱི་རྩོལ་བ་དྲག་ཞན་གྱི་དབྱེ་བ་ལྔར་ངེས་པས་ན་རྟགས་ཀྱི་དབྱེ་
བ་ལྔར་ཕྱེ་བ་ཡིན་ནོ། །དེ་དག་མིང་གཞིར་སོང་བའི་ཚེ་བྱེད་རྩོལ་དྲག་པའམ་གྲིམ་པས་ཕོ་དང་།
བྱེད་རྩོལ་གྲིམ་ལྷོད་རན་པས་མ་ནིང༌། བྱེད་རྩོལ་ལྷོད་པས་མོ། བྱེད་རྩོལ་ཤིན་ཏུ་ལྷོད་པས་ཤིན་
ཏུ་མོ། བྱེད་རྩོལ་ཆེས་ཤིན་ཏུ་ལྷོད་པས་མོ་གཤམ་གྱི་ཡི་གེ་ཞེས་བརྗོད་པའོ། །
འོ་ན་ཡི་གེའི་གནས་དང་། བྱེད་པ། རྩོལ་བ་གསུམ་པོ་ཇི་ལྟར་ཡིན་ཞེ་ན། ཡི་གེའི་གནས་
བརྒྱད་ཡོད་དེ། ཁོག་མགྲིན་རྐན་སོ་མཆུ་དང་ལྕེ། །སྤྱི་བོ་སྣ་དང་བརྒྱད་དུ་དབྱེ། །ཞེས་པ་ལྟར།
མགྲིན་པ། སྣ། སྤྱི་བོའི་ཀླད་སྦུགས་གསུམ་དོག་པའི་གནས་དང་། ཁོག རྐན། ལྕེ། སོ། མཆུ།
བཅས་ལྔ་ཡངས་བའི་གནས་སོ། །
བྱེད་པ་ནི། ལྕེ་རྐན་གཉིས་གཙོ་བོ་ཡིན་ཞིང་དེ་དག་གནས་རྣམས་སུ་ཕྲད་པའི་དབང་
གིས། ཕྲད་པ་དང་། ཅུང་ཟད་ཕྲད་པ། བཙུམ་པ། ཕྱེ་བ། དོག་པ། ཡངས་བར་བྱས་པ་དང་དྲུག་ཏུ་
ཡོད་དོ། །
རྩོལ་བ་ནི། རླུང་དང་། རྣམ་རྟོག དབུགས་སོགས་ཡིན་ནོ། །



རྟགས་ཀྱི་འཇུག་པའི་འགྲེལ་པ།
ཞར་བྱུང་།
ཨ་ཡིག་གི་རྟགས་ལ་འདོད་ཚུལ་མི་འདྲ་བ་འདི་ལྟར་བྱུང་སྟེ། མཁས་དབང་པྲ་ཏི་དང་
གསེར་ཏོག་སྐུ་ཕྲེང་ལྔ་པ་སོགས་ཀྱིས་མ་ནིང་མཚན་མེད་ཅེས་ཀྱང་བྱ། །ཞེས་འདོད་པ་དང་། སི་
དངུལ་གཉིས་ཀྱིས་ཨ་ནི་མཚན་མེད་ཅེས་ཀྱང་བྱ། །ཞེས་འདོད་དོ། །མཚན་མེད་ཀྱི་དོན་ཡང་
མཁས་དབང་སི་དངུལ་གཉིས་ཀྱིས་ཨ་ཡིག་ནི་མོ་གཤམ་གྱི་ཡི་གེ་ཡིན་པར་མ་ཟད་ར་ལ་ཧ་
གསུམ་ལས་ཀྱང་སྒྲ་རྩོལ་ཞན་པའི་ཕྱིར་ན་མཚན་མེད་ཀྱི་ཡི་གེ་ཞེས་གསུངས་ཀྱང་མོ་གཤམ་
གྱི་རྟགས་དང་ལྡན་པས་མཚན་མེད་དངོས་ནི་མ་ཡིན་ནོ། །ཨ་ནི་མཚན་མེད་ཅེས་ཀྱང་བྱ་ཞེས་
པའི་ཀྱང་སྒྲའི་ནུས་པས་ཨ་ཡིག་ར་ལ་ཧ་བཞིན་མོ་གཤམ་གྱི་ཡི་གེ་ཡིན་པར་བསྟན་ཡོད། །ཅེས་
གསུངས་སོ། །མཁས་དབང་པྲ་ཏི་སོགས་ཀྱིས་ཨ་རྟགས་མེད་དུ་འདོད་དོ། །རང་ལུགས་ནི་སི་
དངུལ་ལྟར་རོ། །སྐབས་འདིར་ཁ་ཅིག་ན་རེ། སུམ་ཅུ་པ་ལས། ར་ལ་ཧ་ནི་མོ་གཤམ་སྟེ། །ཨ་ནི་
མཚན་མེད་ཅེས་ཀྱང་བྱ། །ཞེས་པར་འདིར་མཚན་མེད་ཡིན་ན་རྟགས་མེད་ཡིན་དགོས་ཤིང་།
མོ་གཤམ་ཡིན་ན་རྟགས་ལྡན་ཡིན་དགོས་པས་ཨ་ཡིག་དེ་གཉིས་ཀྱི་གཞི་མཐུན་དུ་མི་རུང་བའི་
ཕྱིར། ཞེས་བཀག་འདུག་ཀྱང་། མཚན་མེད་ཀྱི་དོན་མཚན་མ་མེད་པའི་དོན་མ་ཡིན་པར་
མཚན་ཉིད་མེད་པའི་དོན་ཏེ་ར་ལ་ཧ་གསུམ་ལས་ཀྱང་སྒྲ་ཞན་པས་ར་ལ་ཧ་གསུམ་ལ་ལྟོས་ན་
མོ་གཤམ་གྱི་མཚན་ཉིད་ཡོངས་སུ་མ་ཚང་བའི་དོན་ཡིན་ནོ། །འོན་ཀྱང་མོ་གཤམ་གྱི་མཚན་
ཉིད་དང་ནི་ལྡན་ནོ་ཞེས་ཁོ་བོ་ནི་འདི་ལྟར་སྨྲ་བར་འདོད་དོ། །
གསལ་བྱེད་སུམ་ཅུ་པོ་རྣམས་སྡེ་ཚན་གསུམ་དུའང་དྲིལ་བ་ཡོད་དེ། ཕོ་དང་། མ་ནིང་།



རྟགས་ཀྱི་འཇུག་པའི་འགྲེལ་པ།
མོ་གསུམ་དུ་དྲིལ་བའོ། །མོ་གཤམ་དང་ཤིན་ཏུ་མོ་མོ་ཡི་ནང་དུ་དྲིལ་བས་སྡེ་ཚན་གསུམ་དུ་
དྲིལ་བའོ། །
མིང་མཐའ་འདྲེན་སྐབས་རྗེས་འཇུག་ལ་རྟགས་ཀྱི་དབྱེ་བ་གསུམ་ལས་མེད་པས་མིང་
གཞི་རྟགས་ཀྱི་དབྱེ་བའང་སྡེ་ཚན་གསུམ་དུ་དྲིལ་ན་མིང་མཐའ་འདྲེན་བདེ་བའི་དགོས་པའང་
ཡོད་དོ། །
༥ སྔོན་འཇུག་རྟགས་ཀྱི་འཇུག་པ།
༢ སྔོན་འཇུག་རྟགས་ཀྱི་དབྱེ་བ།
སྔོན་འཇུག་ལྔ་ཡི་བ་ཡིག་ཕོ། །
ག་ད་མ་ནིང་འ་མོ་ཡིག །
མ་ནི་ཤིན་ཏུ་མོ་ཡིན་ནོ། །
རང་གི་འཇུག་ཡུལ་དུ་འགྱུར་བའི་མིང་གཞི་ཡི་གེའི་སྔོན་དུ་འཇུག་པའི་སྔོན་འཇུག་ལྔ་
ལས། བ་ཡིག་ནི་ཕོ་དང་། ག་ད་གཉིས་མ་ནིང་། འ་མོ་ཡིག མ་ནི་ཤིན་ཏུ་མོ་ཡིན་ཞེས་
པའོ། །སྔོན་འཇུག་རྣམས་རང་གི་འཇུག་ཡུལ་གྱི་མིང་གཞིའི་ཡི་གེ་ལ་སྦྱར་ནས་ཀློག་པའི་ཚེ་སྒྲ་
གདངས་དྲག་ཞན་གྱི་དབྱེ་བ་བཞིར་ངེས་པས་རྟགས་ཀྱི་དབྱེ་བ་བཞིར་ཕྱེ་བ་ཡིན་ནོ། །
2 སྔོན་འཇུག་གང་གིས་མིང་གཞི་གང་ལ་འཇུག་པ།
དེ་རྣམས་གང་ལ་གང་འཇུག་ན། །
ཕོ་ཡིག་བ་ནི་ཀ་ཅ་ཏ། །
ཙ་ག་ང་ཇ་ཉ་ད་ན། །



རྟགས་ཀྱི་འཇུག་པའི་འགྲེལ་པ།
ཛ་ཞ་ཟ་ར་ཤ་སར་འཇུག །
སྔོན་འཇུག་གི་ཕོ་བ་ཡིག་མིང་གཞི་ཀ་ཅ་ཏ་ཙ་ག་ང་ཇ་ཉ་ད་ན་ཛ་ཞ་ཟ་ར་ཤ་ས་བཅས་
ཡི་གེ་བཅུ་དྲུག་ལ་འཇུག་ཅེས་པའོ། ། །
ཀུ་ལ་རྐྱང་འདོགས་བརྩེགས་གསུམ་གར་འཇུག་པ་དཔེར་ན། བཀའ། བཀར། བཀྲ།
བཀྱག བསྐངས། ལྟ་བུའོ། ། །
ཅ་ལ་རྐྱང་པ་ཁོ་ནར་འཇུག་པ་དཔེར་ན། བཅས། བཅོས། ལྟ་བུའོ། །ཏ་ལ་རྐྱང་བརྩེགས་
གཉིས་ལ་འཇུག་པ་དཔེར་ན། བཏབ། བཏགས། བརྟགས། བལྟ། བསྟར། ལྟ་བུའོ། །ཙ་ལ་རྐྱང་
བརྩེགས་གཉིས་ལ་འཇུག་པ་དཔེར་ན། བཙལ། བཙས། བརྩེགས། ལྟ་བུའོ། །ག་ལ་རྐྱང་འདོགས་
བརྩེགས་གསུམ་ལ་འཇུག་པ་དཔེར་ན། བགད། བགྲང་། བགྱིས། བརྒལ། བསྒོམས། ལྟ་བུའོ། །ང་
ལ་བརྩེགས་པ་ཁོ་ན་ལ་འཇུག་པ་དཔེར་ན། བསྔགས། བརྔས། ལྟ་བུའོ། །ཇ་ལ་བརྩེགས་པ་ཁོ་
ནར་འཇུག་པ་དཔེར་ན། བརྗིད། ལྟ་བུའོ། །ཉ་ལ་བརྩེགས་པ་ཁོ་ནར་འཇུག་པ་དཔེར་ན། བརྙས།
བརྙེས། ལྟ་བུའོ། །དུ་ལ་རྐྱང་བརྩེགས་གཉིས་ལ་འཇུག་པ་དཔེར་ན། བདག བརྡར། བལྡག
བསྡད། ལྟ་བུའོ། །ན་ལ་བརྩེགས་པ་ཁོ་ནར་འཇུག་པ་དཔེར་ན། བརྣག བསྣམ། ལྟ་བུའོ། །ཛ་ལ་
བརྩེགས་པ་ཁོ་ནར་འཇུག་པ་དཔེར་ན། བརྫིས། ལྟ་བུའོ། །ཞ་ལ་རྐྱང་པ་ཁོ་ནར་འཇུག་པ་དཔེར་
ན། བཞག ལྟ་བུའོ། །ཟ་ལ་རྐྱང་འདོགས་གཉིས་ལ་འཇུག་པ་དཔེར་ན། བཟང་། བཟླས། ལྟ་
བུའོ། །ར་ལ་འདོགས་པ་ཁོ་ནར་འཇུག་པ་དཔེར་ན།། བརླན། བརླགས། ལྟ་བུའོ། །ཤ་ལ་རྐྱང་པ་
ཁོ་ནར་འཇུག་པ་དཔེར་ན། བཤས། བཤེས། ས་ལ་རྐྱང་འདོགས་གཉིས་ལ་འཇུག་པ་དཔེར་ན།
བསམ། བསྲུང་། ལྟ་བུའོ། ། །
མ་ནིང་ག་ནི་ཅ་ཏ་ཙ། །



རྟགས་ཀྱི་འཇུག་པའི་འགྲེལ་པ།
ཉ་ད་ན་ཞ་ཟ་ཡ་ཤ །
སར་འཇུག་་་་་་་་། །
སྔོན་འཇུག་མ་ནིང་ག་ནི་མིང་གཞི་ཅ་ཏ་ཙ་ཉ་ད་ན་ཞ་ཟ་ཡ་ཤ་ས་བཅས་བཅུ་གཅིག་ལ་
འཇུག་ཅེས་པའོ། །སྔོན་འཇུག་མ་ནིང་ག་ཡིག་མིང་གཞི་བཅུ་གཅིག་ལ་རྐྱང་པ་ཁོ་ནར་འཇུག་
པ་དཔེར་ན། གཅད། གཏང་། གཙང་། གཉའ། གདན། གནད། གཞས། གཟའ། གཡའ། གཤམ།
གསར། ལྟ་བུའོ། །
་་་་མ་ནིང་ད་ཡིག་ནི། །
ཀ་པ་ག་བ་ང་མར་འཇུག །
སྔོན་འཇུག་མ་ནིང་ད་ཡིག་ནི་མིང་གཞི་ཀ་པ་ག་བ་ང་མ་བཅས་དྲུག་ལ་འཇུག་ཅེས་
པའོ། །ང་ལ་རྐྱང་པ་ཁོ་ནར་འཇུག་པ་དཔེར་ན། དངན། དངང་། ལྟ་བུའོ། །ཀ་པ་ག་བ་མ་བཅས་
ལྔ་ལ་རྐྱང་འདོགས་གཉིས་ལ་འཇུག་པ་དཔེར་ན། དཀར། དཀྲིས། དཀྱིལ། དཔལ། དཔྲལ།
དཔྱང་། དགའ། དགྲ། དགྱེས། དབང་། དབྲལ། དབྱངས། དམའ། དམྱལ། ལྟ་བུའོ། །
མོ་ཡིག་འ་ནི་ག་ཇ་ད། །
བ་ཛ་ཁ་ཆ་ཐ་ཕ་ཚར། །
སྔོན་འཇུག་འ་མོ་ཡིག་ནི་མིང་གཞི་ག་ཇ་ད་བ་ཛ་ཁ་ཆ་ཐ་ཕ་ཚ་བཅས་ཡི་གེ་བཅུ་ལ་
འཇུག་ཅེས་པའོ། ། །
ག་ལ་རྐྱང་འདོགས་གཉིས་ལ་འཇུག་པ་དཔེར་ན། འགའ། འགྱེད། འགྲེལ། ལྟ་བུའོ། །ཇ་
ལ་རྐྱང་པ་ཁོ་ནར་འཇུག་པ་དཔེར་ན། འཇའ། འཇམ། ལྟ་བུའོ། །ད་ལ་རྐྱང་འདོགས་གཉིས་ལ་
འཇུག་པ་དཔེར་ན། འདར། འདྲ། ལྟ་བུའོ། །བ་ལ་རྐྱང་འདོགས་གཉིས་ལ་འཇུག་པ་དཔེར་ན།



རྟགས་ཀྱི་འཇུག་པའི་འགྲེལ་པ།
འབར། འབྱར། ལྟ་བུའོ། །ཛ་ལ་རྐྱང་པ་ཁོ་ནར་འཇུག་པ་དཔེར་ན། འཛག འཛུལ། ལྟ་བུའོ། །ཁ་
ལ་རྐྱང་འདོགས་གཉིས་ལ་འཇུག་པ་དཔེར་ན། འཁལ། འཁྱེར། འཁྲལ། ལྟ་བུའོ། །ཆ་ལ་རྐྱང་པ་
ཁོ་ནར་འཇུག་པ་དཔེར་ན། འཆང་ལྟ་བུའོ། །ཐ་ལ་རྐྱང་པ་ཁོ་ནར་འཇུག་པ་དཔེར་ན། འཐབ།
འཐམ། ལྟ་བུའོ། །ཕ་ལ་རྐྱང་འདོགས་གཉིས་ལ་འཇུག་པ་དཔེར་ན། འཕར། འཕྱར། འཕྲེང་། ལྟ་
བུའོ། །ཚ་ལ་རྐྱང་པ་ཁོ་ནར་འཇུག་པ་དཔེར་ན། འཚལ། འཚར། ལྟ་བུའོ། །
ཤིན་ཏུ་མོ་ཡི་མ་ཡིག་ནི། །
ཁ་ཆ་ཐ་ཚ་ག་ཇ་ད། །
ཛ་ང་ཉ་ན་རྣམས་ལ་འཇུག །
སྔོན་འཇུག་ཤིན་ཏུ་མོ་མ་ཡིག་མིང་གཞི་ཁ་ཆ་ཐ་ཚ་ག་ཇ་ད་ཛ་ང་ཉ་ན་བཅས་བཅུ་
གཅིག་ལ་འཇུག་ཅེས་པའོ། །
ཁ་དང་ག་ལ་རྐྱང་འདོགས་གཉིས་ལ་འཇུག་པ་དཔེར་ན། མཁར། མཁྱེན། མཁྲེག མགར།
མགྱོགས། མགྲིན། ལྟ་བུའོ། །གཞན་ཆ་ཐ་ཚ་ཇ་ད་ཛ་ང་ཉ་ན་བཅས་དགུ་ལ་རྐྱང་པ་ཁོ་ནར་
འཇུག་པ་དཔེར་ན། མཆོག མཐའ། མཚར། མཇམ། མདངས། མཛེས། མངར། མཉམ། མནར།
ལྟ་བུའོ། །
༢ སྔོན་འཇུག་རྣམས་སྒྲ་རྩོལ་ཇི་ལྟར་འཇུག་ཚུལ།
ཇི་ལྟར་འཇུག་པར་བྱེད་ཅེ་ན། །
ཕོ་ནི་སྒྲ་རྩོལ་དྲག་པར་འཇུག །
མ་ནིང་རན་པར་འཇུག་པ་ཡིན། །



རྟགས་ཀྱི་འཇུག་པའི་འགྲེལ་པ།
མོ་ནི་ཞན་པའི་ཚུལ་གྱིས་ཏེ། །
ཤིན་ཏུ་མོ་ནི་མཉམ་པས་སོ། །
སྔོན་འཇུག་རྣམས་སྒྲ་རྩོལ་ཇི་ལྟར་འཇུག་པར་བྱེད་ཅེ་ན། སྔོན་འཇུག་གི་ཕོ་བ་ཡིག་
རང་གི་འཇུག་ཡུལ་མིང་གཞི་རྣམས་ལ་སྒྲ་རྩོལ་དྲག་པར་འཇུག་པ་དང་། མ་ནིང་ག་ད་གཉིས་
སྒྲ་རྩོལ་རན་པ་སྟེ་འཚམས་པར་འཇུག་པ་དང་། མོ་འ་ཡིག་སྒྲ་རྩོལ་ཞན་པ་སྟེ་ཆུང་བའི་ཚུལ་
གྱིས་འཇུག་པ་དང་། ཤིན་ཏུ་མོ་མ་ཡིག་ནི་སྒྲ་རྩོལ་མཉམ་པ་སྟེ་ཤིན་ཏུ་ཞན་པའི་སྒོ་ནས་འཇུག་
ཅེས་པའོ། །
སྦྱང་གཞི།
1 བསྟན་བཅོས་འདི་བོད་རྩོམ་ཡིན་ཡང་རྒྱ་གར་གྱི་སྐད་ཀྱི་སྒོ་ནས་མཆོད་པ་བརྗོད་པའི་རྒྱུ་མཚན་གང་ཡིན་ནམ།
2 ཕོ་ཡི་ཡི་གེ་འབའ་ཞིག་ལ་ཞེས་པའི་འབའ་ཞིག་གི་དོན་གང་ཡིན་ནམ།
3 མིང་གཞི་རྟགས་ཀྱི་དབྱེ་བ་ལྔ་དང་སྔོན་འཇུག་རྟགས་ཀྱི་དབྱེ་བ་བཞིར་དབྱེ་དོན་གང་ཡིན་ནམ།
4 མིང་གཞི་ར་ཡིག་ལ་སྔོན་འཇུག་འཇུག་པ་རྩ་བ་གང་ནས་བསྟན་ཡོད་དམ།
s སྔོན་འཇུག་ལྔ་པོ་སོ་སོས་མིང་གཞི་གྲངས་ག་ཚོད་ལ་འཇུག་གི་ཡོད་དམ།
07



རྟགས་ཀྱི་འཇུག་པའི་འགྲེལ་པ།
སློབ་ཚན་བཅུ་པ།
༡ སྔོན་འཇུག་རྣམས་དགོས་པ་ཅི་ཕྱིར་འཇུག་པ།
ཅི་ཕྱིར་འཇུག་པར་བྱེད་ཅེ་ན། །
ཐོག་མར་འདི་ལྟར་ཤེས་དགོས་ཏེ། །
ལས་གང་ཞིག་ལ་བྱེད་པ་པོ། །
གཞན་དང་དངོས་སུ་འབྲེལ་བ་ཡི། ། །
དབང་དུ་བྱས་ནས་་་་་་་། །
སྔོན་འཇུག་དེ་རྣམས་བྱ་ཚིག་སྐབས་མིང་གཞི་གང་ལ་དགོས་པ་ཅིའི་ཕྱིར་འཇུག་ཅེ་ན།
ཐོག་མར་འདི་ལྟར་ཤེས་པར་བྱ་དགོས་ཏེ། བྱ་བ་དངོས་སུ་འཇུག་པའི་གཞིའམ་ལས་གང་ཞིག་
ལ་བྱེད་པ་པོ་གཞན་དང་དངོས་སུ་འབྲེལ་བ་སྟེ་བྱ་བྱེད་ཐ་དད་པའི་བྱ་ཚིག་གི་དབང་དུ་བྱས་ནས་
ཏེ། བྱ་བྱེད་ཐ་དད་པའི་བྱ་ཚིག་གི་སྟེང་དུ། བྱ་བྱེད་ལས་གསུམ་དང་བདག་གཞན་དུས་གསུམ་
གྱི་དབྱེ་བ་ཕྱེ་ནས་སྔོན་འཇུག་གང་གིས་བྱ་བྱེད་ལས་གསུམ་དང་བདག་གཞན་དུས་གསུམ་
སོགས་གང་སྒྲུབ་པར་བྱེད་ཚུལ་ཤེས་དགོས་ཞེས་པའོ། །ལས་གང་ཞིག་ལ་བྱེད་པ་པོ་གཞན་དང་
དངོས་སུ་འབྲེལ་བ་ཞེས་པ་ནི། དཔེར་ན། ཤིང་མཁན་གྱིས་སྟ་རེས་ཤིང་བཅད། ལྟ་བུར་མཚོན་
ན། ཤིང་མཁན་ནི་བྱེད་པ་པོ་གཞན། གྱིས་ནི་རྣམ་དབྱེ། སྟ་རེ་བྱེད་པ། རེས་ཀྱི་ས་རྣམ་དབྱེ།
ཤིང་སྐབས་དེའི་ལས་གང་ཞིག་ལ་ཞེས་པའི་ལས། བཅད་ནི་བྱ་ཚིག་གོ །ཤིང་མཁན་ནི་གཞན་
g4



རྟགས་ཀྱི་འཇུག་པའི་འགྲེལ་པ།
དང་དངོས་སུ་འབྲེལ་ཞེས་པའི་གཞན་དེ་ཡིན་ལ། དངོས་སུ་འབྲེལ་ཞེས་པའི་འབྲེལ་ཡུལ་ཤིང་
དང་ཤིང་མཁན་ཐ་དད་དུ་ཡོད་པའི་བྱ་ཚིག་གི་སྟེང་དུ་བྱ་བྱེད་ལས་གསུམ་དང་། བདག་གཞན་
དུས་གསུམ་སོགས་སྔོན་འཇུག་གང་གི་ནུས་པས་སྒྲུབ་ཚུལ་གསལ་པོ་ཤེས་པར་བྱ་དགོས་སོ། །
༢ བྱ་བྱེད་ཐ་དད་མི་དད།
1 བྱ་བྱེད་ཐ་དད་པ་ནི། ལས་སམ་ཡུལ་དང་བྱེད་པ་པོ་ཁག་ཁག་གམ་ཐ་དད་དུ་ཡོད་པའི་
བྱ་བྱེད་ལ་བྱ་བྱེད་ཐ་དད་པ་ཞེས་ཟེར། དཔེར་ན། བཀྲ་ཤིས་ཀྱིས་ཡི་གེ་བྲིས་ལྟ་བུར་མཚོན་ན།
བཀྲ་ཤིས་ནི་བྱ་བྱེད་ཐ་དད་པ་ཞེས་པའི་བྱེད་དང་། ཀྱིས་ནི་རྣམ་དབྱེ། ཡི་གེ་ནི་བྱ་བྱེད་ཐ་དད་
པ་ཞེས་པའི་བྱ། བྲིས་ནི་སྐབས་དེར་བྱུང་བའི་བྱ་བའོ། །འབྲི་བའི་གནས་སྐབས་དེར་འབྲི་པ་པོ་
བཀྲ་ཤིས་དང་འབྲི་བྱའི་ཡི་གེ་གཉིས་ཐ་དད་དུ་ཡོད་པའམ་སོ་སོར་ཕྱེ་རྒྱུ་ཡོད་པའི་ཆ་ནས་བྲིས་
ཞེས་པའི་བྱ་ཚིག་དེ་བྱ་བྱེད་ཐ་དད་པའི་བྱ་ཚིག་ཏུ་བཞག་པ་ཡིན། །
༢ བྱ་བྱེད་ཐ་མི་དད་པ་ནི། ལས་སམ་ཡུལ་དང་བྱེད་པ་པོ་ཁག་ཁག་གམ་ཐ་དད་དུ་མེད་
པའི་བྱ་བྱེད་ལ་བྱ་བྱེད་ཐ་མི་དད་པ་ཞེས་ཟེར། དཔེར་ན། བཀྲ་ཤིས་གདན་ལ་བཞུགས་ལྟ་བུར་
མཚོན་ན། བཀྲ་ཤིས་ལས་གཞན་ཐ་དད་པའི་བྱ་བྱེད་ཁག་ཁག་གམ་སོ་སོར་མེད་པ་སྟེ་བཞུགས་
བྱ་བཞུགས་བྱེད་གཉིས་ཀ་བཀྲ་ཤིས་ལས་གཞན་མེད་པའི་ཆ་ནས་བཞུགས་ཞེས་པའི་བྱ་ཚིག་
དེ་བྱ་བྱེད་ཐ་མི་དད་པའི་བྱ་ཚིག་ཏུ་བཞག་པ་ཡིན། བཀྲ་ཤིས་གདན་ལ་བཞུགས་ལྟ་བུ་ལ་བྱེད་
པ་པོ་ཡོད་ཀྱང་བྱེད་པ་པོ་གཞན་མེད་དེ། བྱ་ལས་གཞན་པའི་བྱེད་མེད་པའི་རྒྱུ་མཚན་གྱིས་
ཡིན།



རྟགས་ཀྱི་འཇུག་པའི་འགྲེལ་པ།
ཞར་བྱུང་།
བྱ་བྱེད་ཐ་དད་མི་དད་ཀྱི་བྱ་དང་བྱེད་འཚོལ་ཐབས་འདི་འདྲ་ཞིག་ཡོད་དེ། བྱ་འཚོལ་
སྐབས་བྱ་ཚིག་ལ་ཚིག་གྲོགས། བྱ། པར་བྱ་བ། རྒྱུ། ཞེས་པ་དང་། བྱེད་འཚོལ་སྐབས་བྱ་ཚིག་ལ་
ཚིག་གྲོགས། བྱེད། པ་པོ། མཁན། སོགས་སྦྱར་ཏེ་འཚོལ་དགོས་པ་སྟེ་དཔེར་ན། བཀྲ་ཤིས་ཀྱིས་
མེ་སྤར་ལྟ་བུ་ལ་མཚོན་ན། བྱ་འཚོལ་སྐབས་སྤར་བྱ་མེ། སྤར་བར་བྱ་བ་མེ། སྤར་རྒྱུ་མེ་དང་།
བྱེད་འཚོལ་སྐབས་སྤར་བྱེད་བཀྲ་ཤིས། སྤར་པ་པོ་བཀྲ་ཤིས། སྤར་མཁན་བཀྲ་ཤིས་ཡིན་པས་
བྱ་མེ་དང་བྱེད་བཀྲ་ཤིས། ཐ་དད་དུ་ཡོད་པས་སྤར་ཞེས་པའི་བྱ་ཚིག་དེ་བྱ་བྱེད་ཐ་དད་པ་དང་།
བཀྲ་ཤིས་ཀྱི་མེ་འབར་ལྟ་བུ་ལ་མཚོན་ན། བྱ་འཚོལ་སྐབས་འབར་བྱ་མེ། འབར་བར་བྱ་བ་མེ།
འབར་རྒྱུ་མེ་དང་། བྱེད་འཚོལ་སྐབས་འབར་བྱེད་མེ། འབར་པ་པོ་མེ། འབར་མཁན་མེ། བྱ་དང་
བྱེད་གཉིས་ཀ་མེ་ལས་གཞན་མེད་པས་འབར་ཞེས་པའི་བྱ་ཚིག་དེ་བྱ་བྱེད་ཐ་མི་དད་པ་ཡིན་པ་
ལྟ་བུའོ། །བྱ་དང་བྱེད་འཚོལ་བྱེད་ཀྱི་ཚིག་གྲོགས་འདི་དག་ལ་བརྟེན་ནས། མར་སོགས་བཞུར་
དང་བཞུ། དཀར་ཡོལ་སོགས་བཅག་དང་ཆག ས་སོགས་ལ་སྐྱེལ་དང་འགྱེལ། བྱ་བ་སོགས་སྒྱུར་
དང་འགྱུར། གོ་གནས་སོགས་ཕབ་དང་བབ། ལམ་སོགས་དགག་དང་འགགས། ལས་དོན་
སོགས་སྒྲུབ་དང་འགྲུབ། གཡག་སོགས་གསད་དང་འཆི། ཤིང་སོགས་གཅད་དང་འཆད། ལྟ་བུ་
དང་པོ་རྣམས་ཐ་དད་པ་དང་། ཕྱི་མ་རྣམས་ཐ་མི་དད་པ་ཡིན་པ་ཤེས་པར་བྱ་དགོས་སོ། །སྐབས་
འདིར་དཔྱད་པ་བྱ་དགོས་པ་འདི་ཡོད་དེ་། བྱ་ཚིག་གཅིག་ལ་ཚིག་གྲོགས་ཀྱི་དབང་གིས་བྱ་བྱེད་
ཐ་དད་མི་དད་གཉིས་སུ་འགྱུར་བ་དཔེར་ན། བཀྲ་ཤིས་ལྷ་སར་བསྐྱོད་དང་། དར་ཆ་རླུང་གིས་
96



རྟགས་ཀྱི་འཇུག་པའི་འགྲེལ་པ།
བསྐྱོད། ལྟ་བུའི་དང་པོའི་བསྐྱོད་ཐ་མི་དད་པ་དང་། གཉིས་པའི་བསྐྱོད་ཐ་དད་པ། དེ་དང་འདྲ་
བ་བཀྲ་ཤིས་ཤི་དང་བཀྲ་ཤིས་དུག་གིས་ཤི། བཀྲ་ཤིས་གནམ་ལ་འཕུར་དང་བཀྲ་ཤིས་ཀྱིས་ལག་
པ་འཕུར། བཀྲ་ཤིས་ཀྱི་མར་བཞུ་དང་བཀྲ་ཤིས་ཀྱིས་མར་བཞུར། སོགས་དང་པོ་རྣམས་ཐ་མི་
དད་པ་དང་ཕྱི་མ་རྣམས་ཐ་དད་པར་འདོད་པ་མང་མོད། ཁོ་བོ་ནི་འདི་ལྟར་བསམ་སྟེ། བཀྲ་ཤིས་
ལྷ་སར་བསྐྱོད་དང་དར་ཆ་རླུང་གིས་བསྐྱོད། བཀྲ་ཤིས་ཤི་དང་བཀྲ་ཤིས་དུག་གིས་ཤི། ལྟ་བུའི་
བསྐྱོད་དང་ཤི་སྔ་ཕྱི་གཉིས་ཀ་བྱ་བྱེད་ཐ་མི་དད་པ་ཡིན་ཏེ། དང་པོ་གཉིས་ཐ་མི་དད་པ་ཡིན་པ་
རྩོད་བྲལ་དང་། ཕྱི་མ་གཉིས་ཐ་མི་དད་པ་ཡིན་ཏེ། དར་ཆ་རླུང་གིས་བསྐྱོད་ཅེས་པའི་སྐྱོད་པ་
པོ་དང་སྐྱོད་མཁན་སྐྱོད་བྱེད་དར་ཆ་ལས་གཞན་མ་ཡིན་པ་དང་། བསྐྱོད་བྱ་བསྐྱོད་པར་བྱ་བ་
བསྐྱོད་རྒྱུ་དར་ཆ་ལས་གཞན་མ་དམིགས་པས་བྱ་བྱེད་གཉིས་ཐ་དད་དུ་མེད་ལ། བཀྲ་ཤིས་དུག་
གིས་ཤི་ཞེས་པའི་ཤིའང་ཐ་མི་དད་པ་ཉིད་ཡིན་ཏེ། འཆི་པ་པོ་འཆི་མཁན་འཆི་བྱེད་བཀྲ་ཤིས་
ལས་གཞན་མ་ཡིན་ལ། འཆི་བྱ་འཆི་བར་བྱ་བ་འཆི་རྒྱུ་ཡང་བཀྲ་ཤིས་ལས་གཞན་མེད་པས་བྱ་
དང་བྱེད་གཉིས་བཀྲ་ཤིས་ལས་ཐ་དད་དུ་མེད་པས་ཐ་མི་དད་པ་ཡིན་ནོ། ། །
ཉན་ཤུལ་རྒན་མཁྱེན་རབ་འོད་གསལ་སོགས་མཁས་དབང་དག་གིས་བྱ་བྱེད་ཐ་མི་དད་
པར་བྱེད་སྒྲའི་ཕྲད་འཇུག་མི་སྲིད་པར་གསུང་པ་དང་། བཀྲ་ཤིས་དུག་གིས་ཤི་ལྟ་བུ་ནི་བྱེད་པ་
དང་ལས་ཚིག་ཡོད་ན་བྱེད་སྒྲ་འཐོབ་པར་འདོད་ཀྱི་འདུག་སྟེ། ཉན་ཤུལ་མཁྱེན་རབ་འོད་
གསལ་གྱི་གསུང་རྩོམ་ཕྱོགས་སྒྲིག་ཀྲུང་གོ་བོད་རིག་པ་དཔེ་སྐྲུན་ཁང་གིས་བསྐྲུན་པ་པར་ཐེངས་
དང་པོ་ཤོག་གྲངས་༢༧༧ཡིག་ཕྲེང་བཅུ་བཞི་པའི་ནང་། འདིའི་གནད་འགག་ཐུག་ས་ནི་བྱེད་པོ་
དང་། བྱ་བའམ་བྱེད་པ་བྱ་བའི་ལས་ཀྱི་ཚིག་ཡོད་ན་བྱེད་སྒྲ་འཐོབ་པ་དང་། ལས་ཀྱི་ཚིག་མེད་
ན་བྱེད་སྒྲ་མི་འཐོབ་པའི་གནད་ཀ་འདི་ཤེས་དགོས་པ་རང་ལ་ཐུག་པ་ཡིན་ཞེས་གསུང་འདུག་



རྟགས་ཀྱི་འཇུག་པའི་འགྲེལ་པ།
གོ །ཡང་དེ་ཉིད་ཀྱི་ཤོག་གྲངས་༢༥༣ཡིག་ཕྲེང་བཅུ་དྲུག་པར། ཡང་དུག་གིས་ཤི། སེམས་ཀྱིས་
རྟོགས། མིག་གིས་མཐོང་། མེས་ཚིགས། ནད་ཀྱིས་ན་སོགས་ཀྱི་དུག་དང་། སེམས། མིག མེ།
ནད་སོགས་རིམ་བཞིན་འཆི་བྱེད་དང་། རྟོགས་བྱེད་དང་། མཐོང་བྱེད། འཚིག་བྱེད། ན་བྱེད་
ཡིན་པ་ལས། འཆི་བ་པོ་དང་། རྟོགས་པ་པོ། མཐོང་བ་པོ། འཚིག་པ་པོ། ན་བ་པོ་མིན་པས་འདི་
རིགས་ལ་བྱེད་པ་དང་། གང་འཆི་རྒྱུའི་སེམས་ཅན་དང་། རྟོགས་བྱའི་དོན། མཐོང་བྱའི་
གཟུགས། འཚིག་བྱའི་གོས། ན་བྱའི་ལུས་སོགས་ནི་ལས་ཉིད་ཡིན་པ་ལས་དངོས་པོ་གཞན་ཞེས་
བརྗོད་མི་རིགས། དེས་ན་བྱེད་པ་དང་། ལས། འཆི་རྒྱུ། འཆི་བཞིན་པ། ཤི་བ་བཅས་ཀྱི་དབྱེ་
བ་ལྔ་ཡོད་པས་འདི་རིགས་ལ་དབྱེ་བ་ལྔ་ལྡན་གྱི་ལས་ཚིག་ཅེས་བརྗོད་པ་ཡིན། ཞེས་གསུངས་
པ་ལྟར་ན་མིག་གིས་གཟུགས་མཐོང་ལྟ་བུ་ལ་ལས་ཡོད་ལ་ལས་དེ་ཉིད་གཞན་མ་ཡིན་ན་བདག་
གཞན་དབྱེ་རྒྱུ་མེད་པས་བྱ་བྱེད་ཐ་དད་པའི་བྱ་ཚིག་བདག་གཞན་དབྱེ་རྒྱུ་མེད་པ་ཞིག་ཁས་
ལེན་དགོས་པ་དང་། ད་དུང་ཁྱེད་ལྟར་ན་འདིའི་གནད་འགག་ཐུག་ས་ནི་བྱེད་པ་པོ་དང་། བྱ་
བའམ་བྱེད་པ་བྱ་བའི་ལས་ཀྱི་ཚིག་ཡོད་ན་བྱེད་སྒྲ་འཐོབ་པ་དང་། ལས་ཀྱི་ཚིག་མེད་ན་བྱེད་
སྒྲ་མི་འཐོབ་པའི་གནད་ཀ་འདི་ཤེས་དགོས་པ་རང་ལ་ཐུག་པ་ཡིན་ཞེས་གསུང་པ་ལྟར་ན་དུག་
གིས་ཤི་ལྟ་བུའང་བྱ་བྱེད་ཐ་མི་དད་པ་ཡིན་པར་གྲུབ་སྟེ་ཐ་དད་པ་ལ་བྱེད་སྒྲ་ཐོབ་པ་ལ་དེ་འདྲ་
རྩོད་སྒྲུབ་མི་དགོས་པའི་ཕྱིར་དང་། ཡང་ཁྱེད་ལྟར་ན་བཀྲ་ཤིས་གདན་ལ་བཞུགས་ཞེས་པ་
ལའང་བཀྲ་ཤིས་ཀྱིས་གདན་ལ་བཞུགས་ཞེས་བྱེད་སྒྲ་འབྲི་རུང་བར་ཐལ་བྱེད་པ་པོ་དང་། བྱ་
བའམ་བྱེད་པ་བྱ་བའི་ལས་ཀྱི་ཚིག་ཡོད་པའི་ཕྱིར། བྱེད་པ་པོ་ཡོད་དེ་བཞུགས་པ་པོ་ཡོད་པའི་
ཕྱིར་ཏེ་ཁྱེད་ཀྱི་ཁས་ལེན་ལ་སོང་། ད་དུང་དོགས་པ་འདི་ཡོད་དེ་བཀྲ་ཤིས་ཀྱིས་གཟུགས་མཐོང་
ལྟ་བུ་ལ་བྱེད་པ་པོ་ཡོད་པས་གཟུགས་དེ་ཉིད་གཞན་ཡིན་ནམ་མིན་ཡིན་ན་མིག་གིས་གཟུགས་



རྟགས་ཀྱི་འཇུག་པའི་འགྲེལ་པ།
མཐོང་ཞེས་པའི་གཟུགས་གཞན་མ་ཡིན་པ་དང་བཀྲ་ཤིས་ཀྱིས་གཟུགས་མཐོང་ཞེས་པའི་
གཟུགས་གཞན་ཡིན་པའི་བློ་རྩེ་གཏད་ས་ཞིག་རྙེད་པར་དཀའ་འོ། །
བཀྲ་ཤིས་དུག་གིས་ཤི་ལྟ་བུའི་བྱ་བྱེད་ཐ་དད་མི་དད་ཀྱི་བྱེད་དེ་འཆི་བར་བྱེད་པ་པོའི་
བྱེད་དེ་ལས་གཞན་ཞིག་གང་ན་ཡོད་དེ་མེད་དོ། །འོ་ན་དེའི་བྱེད་ལ། འཆི་བྱེད་དེ་འཇོག་གོ །
འཆི་བྱེད་དུག་དེ་ཡིན་ཞེ་ན་འང་། དེ་བས་སྐྱོན་མང་བར་འགྱུར་རོ། །དེ་བཞིན་དུ་དར་ཆ་རླུང་
གིས་བསྐྱོད་ཅེས་པ་ལའང་། དར་ཆ་ལ་སྐྱོད་པ་པོ་ཞེས་པའི་པ་པོའི་བདག་སྒྲ་འཇུག་པར་འདོད་
མི་འདོད་ཅི་རིགས་ཡོད་ཀྱང་། དོན་ལ་སྐྱོད་པ་པོ་འམ་སྐྱོད་བྱེད་དར་ཆ། བསྐྱོད་བྱ་དར་ཆ་
ལས་གཞན་མེད་པས་དེ་ལྟ་བུའི་བསྐྱོད་ཅེས་པའི་བྱ་ཚིག་དེ་ཐ་མི་དད་པའོ། །སི་ཏུ་ཆོས་འབྱུང་
གི་ལུགས་ལ་བྱེད་པ་པོ་གཙོ་ཕལ་ཁས་ལེན་པས་དར་ཆ་རླུང་གིས་བསྐྱོད་དང་ནད་ཀྱིས་ན་ཞེས་
པའི་རླུང་དང་ནད་ལྟ་བུ་བྱེད་པ་པོ་ཡིན་པས་དེའི་ཐད་བསམ་བློ་གུ་དོག་པོ་འདི་འདྲ་གཏང་
དགོས་མི་འདུག་སྙམ་མོ། །
བྱ་བྱེད་ཐ་མི་དད་པ་ལ་བྱེད་སྒྲའི་ཕྲད་མི་འཇུག་ཅེས་པ་ལ་བསམ་བློ་གཏོང་ས་འདི་འདྲ་
ཞིག་ཡོད་དེ། བྱ་ཚིག་དངོས་སུ་འཇུག་པའི་གཞི་གང་ཡིན་པ་དེར་། བྱེད་སྒྲའི་ཕྲད་མི་འཇུག་པ་
ལས་བྱ་བྱེད་ཐ་མི་དད་པ་ཡིན་ཚད་ལ་བྱེད་སྒྲའི་ཕྲད་མི་འཇུག་པའི་དོན་ཨེ་ཡིན་ནམ་སྙམ་སྟེ།
དཔེར་ན། བཀྲ་ཤིས་ལྷ་སར་བསྐྱོད་ཅེས་པའི་བྱ་ཚིག་བསྐྱོད་ཅེས་པ་འཇུག་ས་བཀྲ་ཤིས་ཡིན་པ་
ལས་ལྷ་ས་མ་ཡིན་ཏེ། བཀྲ་ཤིས་བསྐྱོད་པ་ལས་ལྷ་ས་བསྐྱོད་པ་མ་ཡིན་པས་སོ། །གལ་ཏེ་བསྐྱོད་
ཅེས་པའི་བྱ་ཚིག་ལྷ་ས་ལ་འཇུག་ན་ལྷ་ས་བསྐྱོད་ཅེས་པར་འགྱུར་བས་མི་འཐད་དོ། །བཀྲ་ཤིས་
དུག་གིས་ཤི་དང་། དར་ཆ་རླུང་གིས་བསྐྱོད་ཅེས་པའི་བྱ་བྱེད་ཐ་མི་དད་པ་ལའང་བྱེད་སྒྲ་འཐོབ་
རུང་། ཤི་དང་བསྐྱོད་ཅེས་པའི་བྱ་ཚིག་འཇུག་ས་བཀྲ་ཤིས་དང་དར་ཆེ་ལ་བྱེད་སྒྲ་མི་འཇུག་



རྟགས་ཀྱི་འཇུག་པའི་འགྲེལ་པ།
པས་དེས་ན་བྱ་བྱེད་ཐ་མི་དད་པ་ལ་བྱེད་སྒྲ་མི་འཇུག་ཅེས་པ་བྱ་ཚིག་དངོས་སུ་འཇུག་སའི་གཞི་
ལ་བྱེད་སྒྲ་གཏན་ནས་འཇུག་མི་སྲིད་པའི་དོན་ནོ། ། །
བྱ་བྱེད་ཐ་དད་པའི་བྱ་ཚིག་འཇུག་ས་ལ་བྱེད་སྒྲ་འཇུག་ཚུལ་འདི་འདྲ་ཡོད་དེ། བཀྲ་ཤིས་
ཀྱིས་ཡི་གེ་བྲིས་ལྟ་བུའི་བྲིས་ཞེས་པའི་བྱ་ཚིག་འཇུག་ས་ཡི་གེ་ལ་བྱེད་སྒྲ་མི་འཇུག་པས། བྱ་
ཚིག་དེ་དང་དེ་འཇུག་ས་ཡིན་མིན་དེ་ལྟར་བལྟ་དགོས་ཏེ། དར་ཆ་རླུང་གིས་བསྐྱོད་ལྟ་བུར་
མཚོན་ན། བསྐྱོད་ཅེས་པའི་བྱ་ཚིག་འཇུག་ས་དར་ཆ་ཡིན་པ་ལས་རླུང་མ་ཡིན་ཏེ། བསྐྱོད་པའི་
བྱ་བ་དར་ཆ་ལ་འཇུག་པ་ལས་རླུང་ལ་མི་འཇུག་པས་སོ། །དེ་ལྟར་ཡིན་ཏེ་དར་ཆ་རླུང་གིས་
བསྐྱོད་ཅེས་པ་ལ་གང་བསྐྱོད་པ་རེད་དམ་ཞེ་ན། དར་ཆ་བསྐྱོད་པ་རེད་ཅེས་པ་ལས་རླུང་
བསྐྱོད་པ་རེད་ཅེས་མི་བརྗོད་པའི་ཕྱིར། བཀྲ་ཤིས་དུག་གིས་ཤི་ཞེས་པའང་དེ་འདྲ་བར་ཤེས་
པར་བྱ་དགོས་སོ། །གཟུགས་ལ་བལྟས་ལྟ་བུའི་གཟུགས་ནི་བྱ་བ་འཇུག་སའི་ཡུལ་ཞེས་སྔ་
འགྲེལ་ཕལ་མོ་ཆེས་གསུངས་ཀྱང་དོགས་པ་འདི་ལྟ་བུ་ཡོད་དེ་མིག་གིས་གཟུགས་ལ་བལྟས་
ཞེས་པའི་གཟུགས་ནི་བལྟས་ཞེས་པའི་བྱ་ཚིག་འཇུག་སའི་ཡུལ་ཡིན་ན་གཟུགས་བལྟས་ཞེས་
པ་འཐད་པར་འགྱུར་བས་དེའང་ཅུང་མི་བདེ་བས་དེས་ན་བྱ་ཚིག་དེ་དང་དེ་འཇུག་སའི་ཡུལ་
ཡིན་མིན་ལ་དགོངས་པ་བཞེད་དགོས་པའི་གནད་ཅིག་གོ །གཟུགས་ནི་བལྟས་ཞེས་པའི་བྱ་
ཚིག་འཇུག་སའི་ཡུལ་ཡིན་མིན་དཔྱད་པར་བྱའོ། །མིག་གིས་གཟུགས་ལ་བལྟས་ཞེས་པའི་
གཟུགས་ནི་བྱ་བྱེད་ལས་གསུམ་གྱི་ལས་ཡིན་ཏེ། ལྟ་བྱེད་མིག་དང་བལྟ་བྱ་གཟུགས་གཉིས་ངོ་བོ་
ཐ་དད་པ་ཡིན་པས། གཟུགས་ལ་བལྟ་ཞེས་པའི་བལྟ་དེ་བྱ་བྱེད་ཐ་དད་པར་བཞག་པའི་ཕྱིར་རོ།།
འཕུར་དང་བཞུར་གཉིས་རེ་རེ་ལའང་བྱ་ཚིག་དུས་གསུམ་དང་བཅས་པ་ལ་ཁྱད་པར་
མེད་པར་བྱ་བྱེད་ཐ་དད་མི་དད་གཉིས་སུ་འདོད་མཁན་ཡོད་པ་དཔེར་ན། བཀྲ་ཤིས་གནམ་ལ་
100



རྟོགས་ཀྱི་འཇུག་པའི་འགྲེལ་པ།
འཕུར་དང་། བཀྲ་ཤིས་ཀྱིས་ལག་པས་འཕུར། བཀྲ་ཤིས་ཀྱི་མར་བཞུ་དང་། བཀྲ་ཤིས་ཀྱིས་
མར་བཞུར། ཞེས་པ་གཉིས་ཀྱི་དང་པོ་རེ་རེ་ནས་ཐ་མི་དད་པ་དང་། ཕྱི་མ་རེ་རེ་ནས་ཐ་དད་པ་
ཡིན་པ་ཁས་ལེན་མཁན་ཡོད་ཀྱང་། །དེ་ལྟར་ཁས་ལེན་མི་དགོས་ཏེ། བྱ་ཚིག་དེ་དག་ལ་བྱ་བྱེད་
ཐ་དད་པ་དང་མི་དད་པ་སོ་སོར་དབྱེ་བ་གསལ་པོ་རེ་འབྲི་རྒྱུ་ཡོད་དེ། བྱ་བྱེད་ཐ་དད་པ་དཔེར་
ན། བཀྲ་ཤིས་ཀྱིས་མར་དྭངས་སྙིགས་ཕྱེ་བའི་དོན་གྱི། བཞུར་བྱ། བཞུར་བྱེད། བཞུར་ཟིན། དུས་
གསུམ་སྐུལ་ཚིག་དང་བཅས་པ་སྔོན་འཇུག་བ་དང་རྗེས་འཇུག་ར་ཡིག་དང་བཅས་པ་དང་། བྱ་
བྱེད་ཐ་མི་དད་པ་དཔེར་ན། བཀྲ་ཤིས་ཀྱི་མར་རང་བཞིན་གྱིས་བཞུ་བའི་དོན་གྱི། བཞུ་བྱ། བཞུ་
བྱེད། བཞུས་ཟིན། ལྟ་བུ་དང་། བྱ་བྱེད་ཐ་དད་པ་དཔེར་ན། བཀྲ་ཤིས་ཀྱིས་ལག་པས་ཅ་དངོས་
གཞན་ཞིག་འཕུར་བའི་དོན་གྱི། འཕུར་བྱ། འཕུར་བྱེད། ཕུར་ཟིན། ཕུར་ཞིག དུས་གསུམ་སྐུལ་
ཚིག་དང་བཅས་པ་དང་། བྱ་བྱེད་ཐ་མི་དད་པ་དཔེར་ན། བཀྲ་ཤིས་རང་ཉིད་གནམ་ལ་འཕུར་
བའི་དོན་གྱི། འཕུར་བྱ། འཕུར་བྱེད། འཕུར་ཟིན། འཕུར་ཞིག ལྟ་བུ་བྱ་བྱེད་ཐ་དད་མི་
དད་ལ་བྱ་ཚིག་དུས་གསུམ་དང་བཅས་པ་ལ་ཁྱད་པར་ཡོད་པས་བྱ་ཚིག་གཅིག་ལ་ཐ་དད་མི་
དད་གཉིས་ཀྱི་དབྱེ་བ་ཕྱེ་མི་དགོས་སོ་སྙམ། ད་དུང་གཏམ་སོགས་འཆད་དང་ཤིང་འཆད་ལྟ་
བུའི་འཆད་གཉིས་པོ་ལའང་དགོངས་པ་བཞེད་དགོས་པའི་གནད་ཅིག་འདུག་གོ །དེ་སྔ་དེ་འདྲ་
འཆད་མཁན་མེད་པས་དཔྱོད་ལྡན་དག་གིས་དཔྱད་པའི་ཡུལ་ལས་དེ་ལྟར་ཁས་ལེན་དགོས་སོ་
ཞེས་པ་ནི་མ་ཡིན་ནོ། །གལ་ཏེ་དེས་སུམ་རྟགས་ཀྱི་གཞུང་དོན་དཀྲུག་པར་འགྱུར་ན་སློབ་
དཔོན་ཐུ་མི་དང་བཅས་པའི་བོད་མི་ཡོངས་ལ་ལག་པད་སྙིང་ཁར་ཟུམ་སྟེ་དགོངས་སེལ་རྩེ་
གཅིག་ཏུ་ཞུ་རྒྱུ་ཡིན། །
1()]



རྟགས་ཀྱི་འཇུག་པའི་འགྲེལ་པ།
༣ བྱ་བྱེད་ལས་གསུམ།
ལས་གང་ཞིག་ལ་ཞེས་པས། བྱ་བྱེད་ལས་གསུམ་གྱི་ལས་བསྟན། བྱེད་པ་པོ་ཞེས་པས། བྱ་
བྱེད་ལས་གསུམ་གྱི་བྱེད་བསྟན། གཞན་དང་དངོས་སུ་འབྲེལ་བ་ཡི་ཞེས་པས། བྱ་བྱེད་ལས་
གསུམ་གྱི་བྱ་བསྟན་པ་ཡིན་ནོ། །བྱ་བྱེད་ལས་གསུམ་གྱི་བྱ་ནི་བྱ་ཚིག་དེ་ལ་གོ་དགོས་པ་དང་།
བྱེད་ནི་བྱེད་པ་པོ་གཙོ་ཕལ་གང་རུང་ལ་གོ་དགོས། ལས་ནི་བྱ་ཚིག་དངོས་སུ་འཇུག་སའི་ཡུལ་
དེར་གོ་དགོས་སོ། །འོན་ཀྱང་མིག་གིས་གཟུགས་ལ་བལྟས་ལྟ་བུ་ལ་མཐའ་གཅིག་ཏུ་ངེས་པ་
ཡོད་མེད་ལ་དཔྱད་པར་བྱའོ། །
ཤིང་བཟོ་བས་ཤིང་རར་ཤིང་བཅད་ལྟ་བུར་བྱ་བྱེད་ལས་གསུམ་དབྱེ་ཚུལ་ནི། ཤིང་བཟོ་
བ་ནི་བྱ་བྱེད་ལས་གསུམ་གྱི་བྱེད་དང་། ཤིང་ར་ནི་བྱ་བ་བྱེད་སའི་ཡུལ་དང་། ཤིང་ནི་བྱ་བྱེད་
ལས་གསུམ་གྱི་ལས་དང་བྱ་ཚིག་དངོས་སུ་འཇུག་སའི་ཡུལ་ཡིན། བཅད་ནི་བྱ་བྱེད་ལས་གསུམ་
གྱི་བྱ་སྟེ་བྱ་ཚིག་གོ །འབྲོག་པས་འུར་རྡོས་ལུག་རྐང་བཅག་ཅེས་པའི་འབྲོག་པ་བྱ་བྱེད་ལས་
གསུམ་གྱི་བྱེད་དང་བྱེད་པ་པོ་གཙོ་བོ། འུར་རྡོ་བྱ་བྱེད་ལས་གསུམ་གྱི་བྱེད་དང་བྱེད་པ་པོ་ཕལ་
པའམ་བྱེད་པ། ལུག་རྐང་ནི་བྱ་བྱེད་ལས་གསུམ་གྱི་ལས། བཅག་ནི་བྱ་བྱེད་ལས་གསུམ་གྱི་བྱ།
འགའ་ཞིག་གིས་བྱེད་པ་པོ་ལ་གང་ཟག་དགོས་པ་དང་། བྱེད་པ་པོ་ཕལ་པ་ཞེས་པ་ཁས་མི་ལེན་
ཞིང་འུར་རྡོ་བྱེད་པ་ཡིན་པ་ལས་བྱེད་པ་པོ་མ་ཡིན་ཞེས་དང་། བཀྲ་ཤིས་ལྷ་སར་འགྲོ་ལྟ་བུ་ལ་
བྱེད་པ་པོ་མེད་ཅེས་སོགས་དུ་མ་གསུངས་ཀྱང་། རང་ལུགས་ནི་སི་ཏུ་ཆོས་འབྱུང་གི་དགོངས་པ་
ལྟར་ཁས་འཆེས་སོ། །
102



རྟགས་ཀྱི་འཇུག་པའི་འགྲེལ་པ།
ཞར་བྱུང་།
བྱ་བྱེད་ལས་གསུམ་གྱི་བྱ་བྱེད་དང་། བྱ་བྱེད་ཐ་དད་མི་དད་ཀྱི་བྱ་བྱེད་གཉིས་ཀྱི་ཁྱད་
པར་དཔེར་ན། བཀྲ་ཤིས་ཀྱིས་ཡི་གེ་བྲིས་ལྟ་བུའི་བཀྲ་ཤིས་ནི་བྱ་བྱེད་ལས་གསུམ་གྱི་བྱེད་དང་།
བྱ་བྱེད་ཐ་དད་མི་དད་གཉིས་ཀྱི་བྱེད་གཉིས་ཀ་ཡིན་ལ། ཡི་གེ་ནི་བྱ་བྱེད་ཐ་དད་མི་དད་གཉིས་
ཀྱི་བྱ་དང་བྱ་བྱེད་ལས་གསུམ་གྱི་ལས་ཡིན་པས། བྱ་བྱེད་ཐ་དད་མི་དད་ཀྱི་བྱ་དང་བྱ་བྱེད་ལས་
གསུམ་གྱི་ལས་གཉིས་དོན་གཅིག་ཡིན། བྲིས་ནི་བྱ་བྱེད་ལས་གསུམ་གྱི་བྱ་ཡིན། བྱ་བྱེད་ལས་
གསུམ་གྱི་བྱ་ནི་གཞན་དང་དངོས་སུ་འབྲེལ་བའི་བྱ་ཚིག་ལ་གོ་དགོས་པ་དང་། བྱ་བྱེད་ཐ་དད་
མི་དད་ཀྱི་བྱ་ནི་ལས་ཉིད་ལ་གོ་དགོས་སོ། །བྱ་བྱེད་ལས་གསུམ་གྱི་བྱ་ནི་བྱ་བའི་ལས་དང་བྱེད་
པའི་ལས་གཉིས་ཚོགས་ཀྱི་བྱ་བ་ཞིག་སྟེ་བྱ་ཚིག་ལ་གོ་དགོས་སོ། །འོ་ན་བྱ་བའི་ལས་དང་བྱེད་
པའི་ལས་ནི་གང་ཞེ་ན། དཔེར་ན། བཀྲ་ཤིས་ཀྱིས་སྟ་རེས་ཤིང་བཅད་ལྟ་བུར་མཚོན་ན། བྱ་བའི་
ལས་ནི་བྱ་བའི་ཡུལ་ལ་ཡོད་པའི་ལས་ཏེ་ཤིང་བཅད་ནས་ཆད་འགྲོ་བའི་ཆ་ལ་བྱ་བའི་ལས་ཞེས་
བརྗོད་པ་དང་། བྱེད་པའི་ལས་ནི་བྱེད་པོ་ལ་ཡོད་པའི་ལས་ཏེ་ཤིང་གཅོད་མཁན་རང་གི་ལུས་ཀྱི་
རྩོལ་བ་ལ་བྱེད་པའི་ལས་ཞེས་བརྗོད་པའོ། །
བྱ་བྱེད་ལས་གསུམ་གྱི་ལས་དེ་བྱ་ལས་དང་བྱེད་ལས་གཉིས་དང་ནོར་ཉེན་ཡོད་པས།
དཔེར་ན། བཀྲ་ཤིས་ཀྱིས་ཤིང་བཅད་ལྟ་བུར་མཚོན་ན། བྱ་ལས་བྱ་བའི་ཡུལ་ལ་ཡོད་པའི་ལས་
དང་། བྱེད་ལས་བྱེད་པ་པོ་ལ་ཡོད་པའི་ལས་ལ་འཇོག་པ་དང་། བྱ་བྱེད་ལས་གསུམ་གྱི་ལས་ནི་
ཤིང་ལ་ངོས་གཟུང་དགོས། དེ་བཞིན་དུ་བྱ་བྱེད་ལས་གསུམ་གྱི་བྱ་ཞེས་པ་དེ་གཅད་བྱ་དང་ནོར་
103



རྟགས་ཀྱི་འཇུག་པའི་འགྲེལ་པ།
ཉེན་ཡོད་པས། དཔེར་ན། བཀྲ་ཤིས་ཀྱིས་ཤིང་བཅད་ལྟ་བུར་མཚོན་ན། བྱ་བྱེད་ལས་གསུམ་གྱི་
བྱ་ནི་བཅད་ཅེས་པའི་བྱ་ཚིག་ལ་གོ་དགོས་པ་དང་། གཅད་བྱ་ནི་གཅད་བྱའི་ཤིང་ལ་གོ་དགོས་
སྦྱང་གཞི།
1 བྱ་བྱེད་ཐ་དད་པ་དང་ཐ་མི་དད་པའི་དོན་གང་ཡིན་ནམ།
2 བྱ་བྱེད་ཐ་དད་པའི་བྱ་དང་བྱེད་དཔེར་བརྗོད་ཀྱི་ཐོག་ནས་གསལ་བཤད་བྱ་དགོས།
3 རྣམ་དབྱེ་གཉིས་པའི་བྱ་ཚིག་འཇུག་སའི་ཡུལ་ཡིན་ན་བྱ་བྱེད་ལས་གསུམ་གྱི་ལས་ཡིན་པས་ཁྱབ་བམ། མ་ཁྱབ་ན་
དཔེར་བརྗོད་ཀྱི་ཐོག་ནས་གསུངས་དང་།
4 བྱ་བྱེད་ཐ་དད་མི་དད་ཀྱི་བྱ་དང་བྱ་བྱེད་ལས་གསུམ་གྱི་བྱ་ལ་ཁྱད་པར་གང་ཡོད་དམ།
5 བྱ་བ་དངོས་སུ་འཇུག་སའི་ཡུལ་ལམ་ལས་ཞེས་པ་གང་འདྲ་ཞིག་ལ་ཟེར་རམ། དཔེའི་ཐོག་ནས་གསུངས་དང་།
104



རྟགས་ཀྱི་འཇུག་པའི་འགྲེལ་པ།
སློབ་ཚན་བཅུ་གཅིག་པ།
༡ བདག་གཞན།
་་་་་་་་་་བྱེད་པོ་དང་། །
དེ་ཡི་བྱེད་པ་གཉིས་པོ་ནི། །
དངོས་པོ་བདག་ཡིན་བྱ་ཡུལ་དང་། །
བྱ་བ་གཉིས་པོ་དངོས་པོ་གཞན། །
བྱ་བྱེད་ཐ་དད་པའི་བྱེད་པ་པོ་དང་དེའི་བྱེད་པ་བྱེད་ལས་དང་བཅས་པ་དངོས་པོ་བདག་
དང༌། བྱ་བ་དངོས་སུ་འཇུག་སའི་ཡུལ་ལམ་ལས་དང་བྱ་ལས་བཅས་པ་དངོས་པོ་གཞན་ལ་
འཇོག་པ། དཔེར་ན། བཀྲ་ཤིས་ཀྱིས་སྟ་རེས་ཤིང་གཅད་པར་བྱ་ལྟ་བུ་ལ་མཚོན་ན། བཀྲ་ཤིས་
དང་དེ་གསལ་བྱེད་ཀྱི་སྒྲ་གཅོད་པ་པོ་དང་། སྟ་རེ་དང་དེ་གསལ་བྱེད་ཀྱི་སྒྲ་གཅོད་བྱེད་གཉིས་
ལ་དངོས་པོ་བདག་ཅེས་ཟེར་ཞིང་། ཤིང་དང་དེ་གསལ་བྱེད་ཀྱི་སྒྲ་གཅད་བྱ་དང་བྱ་ལས་མ་
འོངས་པ་དང་དེ་གསལ་བྱེད་ཀྱི་སྒྲ་གཅད་པར་བྱ་གཉིས་ལ་དངོས་པོ་གཞན་ཞེས་ཟེར། །དེའི་
སྐབས་ཀྱི་བདག་གཞན་ཞེས་པ་ནི་རང་དང་གཞན་ཞེས་པའི་བདག་གཞན་ལ་གོ་རྒྱུ་མ་ཡིན་
པར་བྱེད་པ་པོ་གཞན་དང་དངོས་སུ་འབྲེལ་བའི་ལས་གང་གི་བྱེད་པ་པོ་དང་། བྱེད་པ། བྱེད་
པའི་ལས་ལ་བདག་དང་། བྱེད་པ་པོ་གཞན་དང་དངོས་སུ་འབྲེལ་བའི་བྱ་ཡུལ་དང་། བྱ་བ། བྱ་
105



རྟགས་ཀྱི་འཇུག་པའི་འགྲེལ་པ།
བའི་ལས་ལ་དངོས་པོ་གཞན་ཞེས་ཟེར། དངོས་པོ་བདག་དཔེར་ན། ཤིང་གཅོད་པ་པོ། གཅོད་
བྱེད། གཅོད་པར་བྱེད། དམ་ཆོས་ཀློག་པ་པོ། ཀློག་བྱེད། ཀློག་པར་བྱེད། དམ་ཆོས་སྒྲུབ་པ་པོ། སྒྲུབ་
བྱེད། སྒྲུབ་པར་བྱེད། ལྟ་བུ་དང་། དངོས་པོ་གཞན་ལ་འཇུག་པ་དཔེར་ན། གཅད་བྱའི་ཤིང་།
གཅད་བྱ། གཅད་པར་བྱ་བ། བཀླག་བྱའི་དམ་ཆོས། བཀླག་བྱ། བཀླག་པར་བྱ་བ། བསྒྲུབ་བྱའི་
དམ་ཆོས། བསྒྲུབ་བྱ། བསྒྲུབ་པར་བྱ་བ། ལྟ་བུའོ། ། །
ཤིང་རར་ཤིང་བཅད་ལྟ་བུའི་ཤིང་ར་ནི་བྱ་བ་བྱེད་སའི་ཡུལ་ཡིན་པ་ལས་བྱ་བ་འཇུག་སའི་
ཡུལ་མ་ཡིན་པར་ཤེས་དགོས་སོ། ། །
ཤིང་རར་ཤིང་བཅད་ལྟ་བུའི་ཤིང་ར་ལས་སུ་ཁས་ལེན་ན་མི་འཐད་དེ་དེ་ལྟ་ན་བཀྲ་ཤིས་
ལྷ་སར་འགྲོ་ལྟ་བུ་ལའང་ལྷ་ས་ལས་སུ་ཁས་བླང་དགོས་པས་འདི་ལའང་བདག་གཞན་གྱི་དབྱེ་
བ་ཕྱེ་ན་ཤིན་ཏུ་མི་འཐད་དོ། །
ཞར་བྱུང༌། །
བཀྲ་ཤིས་ཀྱིས་སྟ་རེས་ཤིང་གཅད་པར་བྱ་ལྟ་བུ་ལ་མཚོན་ན། ཁ་ཅིག་གིས་བཀྲ་ཤིས་དང་
དེ་གསལ་བྱེད་ཀྱི་སྒྲ་གཅོད་པ་པོ་ལ་དངོས་པོ་བདག་ཅེས་ཟེར་ཞིང་། ཤིང་དང་དེ་གསལ་བྱེད་
ཀྱི་སྒྲ་གཅད་བྱ་ལ་དངོས་པོ་གཞན་ཞེས་ཟེར། གཞན་ཡང་གཅོད་པར་བྱེད་དང་། གཅོད་བྱེད།
སྟ་རེ། བདག་གིས་འདུས་ཀྱང་བདག་མ་ཡིན་པ་དང་། གཅད་པར་བྱ་སོགས་གཞན་གྱིས་འདུས་
ཀྱང་གཞན་མ་ཡིན་པའི་ཞིབ་ཆ་ཕྱེ་སྲོལ་འདུག ཡང་འགའ་ཞིག་གིས་དུས་གསུམ་པོར་ཡང་
བདག་གཞན་ཕྱེ་སྲོལ་འདུག་ཀྱང་རང་ལུགས་ནི་སི་ཏུའི་འགྲེལ་ཆེན་ལྟར་གཅོད་པ་པོ། གཅོད་
བྱེད། གཅོད་པར་བྱེད་དངོས་པོ་བདག་དང་། གཅད་བྱ། གཅད་པར་བྱ་དངོས་པོ་གཞན་དུ་
106



རྟགས་ཀྱི་འཇུག་པའི་འགྲེལ་པ།
ཁས་ལེན་ནོ། །
༢ དུས་གསུམ།
དེ་བཞིན་བྱེད་པ་པོ་གཞན་དང་། །
དངོས་སུ་འབྲེལ་མིན་ཇི་ལྟར་ཡང་། །
བྱ་བ་བྱས་ཟིན་འདས་པ་དང་། །
བྱ་བ་བྱེད་འགྱུར་མ་འོངས་དང་། །
བྱེད་བཞིན་པ་ནི་ད་ལྟ་བ། ། །
གོང་དུ་བྱ་ཚིག་ལ་བདག་གཞན་གྱི་དབྱེ་བ་ཕྱེ་བ་བཞིན་བྱ་ཚིག་ལ་དུས་གསུམ་གྱི་དབྱེ་
བ་འབྱེད་དགོས་ཏེ། བྱེད་པ་པོ་གཞན་དང་དངོས་སུ་འབྲེལ་རུང་མ་འབྲེལ་རུང་བྱ་བ་བྱས་ཟིན་
སྟོན་པའི་ཚིག་ལ་འདས་པ་དང་། བྱ་བ་བྱ་རྒྱུ་སྟོན་པའི་ཚིག་ལ་མ་འོངས་པ། བྱ་བ་བྱེད་བཞིན་
པ་སྟོན་པའི་ཚིག་ལ་ད་ལྟ་བ་ཞེས་ཟེར། །དཔེར་ན། བསྒྲུབས། བཅད། བཏང་། བསྐྱབས། བསྐྲུནད། །
ལྟ་བུ་འདས་པ་དང་། བསྒྲུབ། གཅད། གཏང་། བསྐྱབ། བསྐྲུན། ལྟ་བུ་མ་འོངས་པ། སྒྲུབ། གཅོད།
གཏོང་། སྐྱོབ། སྐྲུན། ལྟ་བུ་ད་ལྟ་བ། སྒྲུབས། ཆོད། ཐོང་། སྐྱོབས། སྐུནད། ལྟ་བུ་སྐུལ་ཚིག
སྐབས་འདིར་ཤེས་དགོས་པ་ནི། མིང་གང་གི་བརྗོད་པའི་སྒྲ་གདངས་ཀྱིས་ཐོབ་པའི་མིང་
གི་སྔོན་འཇུག་སྟེ་དཔེར་ན། གཉིས། དམར། བཀའ། མགོ འགའ། ལྟ་བུའི་སྔོན་འཇུག་རྣམས་
བརྗོད་པའི་སྒྲ་གདངས་ཀྱིས་ཐོབ་པ་དང་། བྱ་བྱེད་དང་བདག་གཞན་དུས་གསུམ་གྱི་དབང་གིས་
ཐོབ་པའི་བྱ་ཚིག་གི་སྔོན་འཇུག་དཔེར་ན། བསྟོད་བྱེད། བསྔགས་བྱེད་ལྟ་བུའི་སྔོན་འཇུག་བྱ་
107



རྟགས་ཀྱི་འཇུག་པའི་འགྲེལ་པ།
ཚིག་གི་སྔོན་འཇུག་ཡིན་རུང་བྱ་ཚིག་དེའི་བརྗོད་པའི་དབང་གིས་ཐོབ་པ་ལས། སྔོན་འཇུག་དེ་
དག་གིས་བྱ་བྱེད་དང་། བདག་གཞན། དུས་གསུམ་གྱི་ཁྱད་པར་གང་ཡང་མི་སྟོན་ཏེ། དུས་
གསུམ་སྐུལ་ཚིག་དང་བཅས་པར་སྔོན་འཇུག་འགྱུར་མེད་ཡིན་པས་སོ། །དགག འགོག བཀག་
བསྒྲུབ། སྒྲུབ། བསྒྲུབས། གཅད། གཅོད། བཅད། གཏང་། གཏོང་། བཏང་། གཞག འཇོག བཞག
ལྟ་བུའི་སྔོན་འཇུག་འདི་དག་གིས་བྱ་བྱེད་ལས་གསུམ་བདག་གཞན་དུས་གསུམ་བཅས་ཀྱི་ཁྱད་
པར་སྟོན་པ་ཡིན་ནོ། །
དུས་གསུམ་སྤྱིར་བཏང་བ།
དང་པོ་སྤྱི་ནི་བྱ་ཚིག་མ་ནིང་དང་། །
བྱེད་པ་མོས་འཕུལ་བརྗོད་བདེར་མ་ནིང་སྲིད། །
པ་སྡེ་ལས་གཞན་འདས་པར་ཕོས་འཕུལ་ཞིང་། །
མགོ་ཅན་མེད་ངེས་སྒྲ་གདངས་འགྱུར་བའོ། །
དུས་གསུམ་སྤྱི་ཞེས་པ་ནི། བྱ་ཚིག་སྟེ་མ་འོངས་པར་སྔོན་འཇུག་ག་ད་གཉིས་གང་རུང་
ཞིག་དགོས་པ་དང་། བྱེད་ཚིག་སྟེ་ད་ལྟ་བ་ལ་སྔོན་འཇུག་འ་མོ་ཡིག་དགོས་པ། སྐབས་འགར་
བརྗོད་བདེ་བའི་ཕྱིར་ད་ལྟ་བ་ལ་སྔོན་འཇུག་མ་ནིང་ཡང་སྲིད་ལ། པ་སྡེ་ལས་གཞན་པའི་འདས་
ཚིག་ལ་སྔོན་འཇུག་ཕོ་བ་ཡིག་དགོས་པ། དུས་གསུམ་སྐུལ་ཚིག་དང་བཅས་པ་ལ་མགོ་ཅན་
མེད་པར་ངེས་ཤིང་། དུས་གསུམ་གྱི་བྱ་ཚིག་སྒྲ་གདངས་འགྱུར་བའི་ཁྱད་པར་དྲུག་ལྡན་ལྟ་བུ་
ཞིག་དགོས་ཞེས་པའོ། །དུས་གསུམ་སྤྱི་ཞེས་ཟེར་དོན་ནི། སྔོན་འཇུག་ལྔ་ལས་སྔོན་འཇུག་
བཞིའི་འཇུག་པ་བཤད་ཡོད་པས་དུས་གསུམ་སྤྱི་ཞེས་བརྗོད་པའོ། །
དཔེར་ན། གཞུང་དོན་སོགས། དགྲོལ་བྱ། འགྲོལ་བྱེད། བཀྲལ་ཟིན། ཁྲོལ་ཞིག མདུད་པ་
108



རྟགས་ཀྱི་འཇུག་པའི་འགྲེལ་པ།
སོགས། དགྲོལ་བྱ། འགྲོལ་བྱེད། བཀྲོལ་ཟིན། ཁྲོལ་ཞིག ཆུ་སོགས། དགག་བྱ། འགོག་བྱེད།
བཀག་ཟིན། ཁོག་ཅིག མིང་སོགས་གདགས་བྱ། འདོགས་བྱེད། བཏགས་ཟིན། ཐོགས་ཤིག ད་ལྟ་
བ་ལ་བརྗོད་བདེར་མ་ནིང་སྲིད་པ་དཔེར་ན། ཤིང་སོགས། གཅད་བྱ། གཅོད་བྱེད། བཅད་ཟིན།
ཆོད་ཅིག རླངས་འཁོར་སོགས། གཏང་བྱ། གཏོང་བྱེད། བཏང་ཟིན། ཐོང་ཞིག ལྟ་བུའོ། །པ་སྡེ་
ལ་འདས་པར་ཕོ་མི་འཇུག་པ་དཔེར་ན། ཆར་པ་སོགས། དབབ་བྱ། འབེབས་བྱེད། ཕབ་ཟིན།
ཕོབ་ཅིག་ལྟ་བུའོ། །
དུས་གསུམ་བྱེ་བྲག་པ།
གཉིས་པ་བྱེ་བྲག་བྱ་འདས་ཕོས་འཕུལ་བ། །
བྱེད་པར་མ་ནིང་མོས་འཕུལ་འཕུལ་མེད་བཞི། །
འཕུལ་ཅན་ལ་ལྟོས་མགོ་ཅན་མང་བའི་སྡེ། །
འདས་སྐུལ་གཉིས་ལ་ཡང་འཇུག་ཐོབ་ངེས་པའོ། །
དུས་གསུམ་བྱེ་བྲག་ཅེས་པ་ནི། བྱ་ཚིག་སྟེ་མ་འོངས་པ་དང་འདས་ཚིག་སྟེ་འདས་པ་
གཉིས་ལ་ངེས་པར་སྔོན་འཇུག་ཕོ་བ་ཡིག་དགོས་པ་དང་། བྱེད་པ་སྟེ་ད་ལྟ་བ་ལ་སྔོན་འཇུག་མ་
ནིང་ག་ད་གཉིས་དང་མོ་འ་ཡིག་འཕུལ་མེད་བཞི་ཅི་རིགས་ཡོད་དགོས་པ་དང་། འཕུལ་ཅན་
ལ་ལྟོས་པའི་མགོ་ཅན་མང་བའི་སྡེ་ཚན། དུས་འདས་པ་དང་སྐུལ་ཚིག་གཉིས་ལ་ཡང་འཇུག་
ངེས་པར་འཐོབ་དགོས་པའི་ཁྱད་ཆོས་ལྔ་ལྡན་ལྟ་བུ་ཞིག་དགོས། དུས་གསུམ་བྱེ་བྲག་པ་ཞེས་
ཟེར་དོན་ནི། སྔོན་འཇུག་ལྔ་ལས་བ་བྱེ་བྲག་ཏུ་བཟུང་ནས་དུས་གསུམ་གྱི་རྣམ་གཞག་བཤད་
པས་བྱེ་བྲག་པ་ཞེས་ཟེར། །
དཔེར་ན། རྒྱུ་ནོར་སོགས། བསག་བྱ། གསོག་བྱེད། བསགས་ཟིན། གསོགས་ཤིག མི་
109



རྟགས་ཀྱི་འཇུག་པའི་འགྲེལ་པ།
སོགས། བགྲོང་བྱ། དགྲོང་བྱེད། བཀྲོངས་ཟིན། དགྲོངས་ཤིག ལག་ཏུ། བཅང་བྱ། འཆང་བྱེད།
བཅངས་ཟིན། ཆོངས་ཤིག ཤིང་སོགས། བཞོག་བྱ། འཇོག་བྱེད། བཞོགས་ཟིན། གཞོགས་ཤིག བྱ་
བ་སོགས། བསྒྲུབ་བྱ། སྒྲུབ་བྱེད། བསྒྲུབས་ཟིན། སྒྲུབས་ཤིག ལྷ་ཁང་སོགས། བསྐྲུན་བྱ། སྐྲུན་བྱེད།
བསྐྲུནད་ཟིན། སྐྲུནད་ཅིག གནས་སུ། བསྙེག་བྱ། སྙེག་བྱེད། བསྙེགས་ཟིན། སྙེགས་ཤིག ལྟ་བུའོ།
དུས་གསུམ་ཐོར་བུ་བ།
གང་ཞིག་དུས་གསུམ་ཚིག་ལ་འཕུལ་མེད་དང་།།
ཡོད་ཀྱང་འཕུལ་རྟེན་གཅིག་ལས་འགྱུར་མེད་དང་། །
འགྱུར་ཡང་སྤྱི་དང་བྱེ་བྲག་གཉིས་པོ་ལ། །
མི་མཐུན་པ་ནི་ཐོར་བུ་བ་ཞེས་བརྗོད། །
དུས་འདས་པ་དང་། ད་ལྟ་བ། མ་འོངས་པ་བཅས་སྟོན་པའི་ཚིག་ལ་འཕུལ་མེད་དང་།
འཕུལ་ཡོད་དེ་སྔོན་འཇུག་ཡོད་ཀྱང་སྔོན་འཇུག་གཅིག་ལས་འགྱུར་བ་མེད་པ་དང་། འགྱུར་
ཡང་དུས་གསུམ་སྤྱི་བྱེ་བྲག་གཉིས་པོ་དང་ཁྱད་ཆོས་མི་མཐུན་པའི་ཁྱད་ཆོས་གསུམ་ལྡན་ལྟ་བུ་
ཞིག་ལ་དུས་གསུམ་ཐོར་བུ་བ་ཞེས་ཟེར། །དུས་གསུམ་ཐོར་བུ་བ་ཞེས་ཟེར་དོན་ནི། དུས་གསུམ་
སྤྱི་དང་བྱེ་བྲག་ལས་གཞན་པས་ན་ཐོར་བུ་བ་ཞེས་ཟེར། དེ་ཡང་དུས་གསུམ་གྱི་ཚིག་ལ་འཕུལ་
མེད་དཔེར་ན། རྣ་བས། ཐོས་བྱ། ཐོས་བྱེད། ཐོས་ཟིན། ཅ་དངོས། རྙེད་བྱ། རྙེད་བྱེད། རྙེད་ཟིན།
ཡིད་ལ། སྙམ་བྱ། སྙམ་བྱེད། སྙམ་ཟིན། སྒྲིབ་པ་སོགས། སྤང་བྱ། སྤོང་བྱེད། སྤངས་ཟིན། སྤོངས་
ཤིག ལྟ་བུའོ། །དུས་གསུམ་གར་འཕུལ་ཡོད་གཅིག་ལས་འགྱུར་མེད་དཔེར་ན། གོ་གནས་སོགས།
བརྙེས་བྱ། བརྙེས་བྱེད། བརྙེས་ཟིན། བློ་སོགས་ལ། འཐད་བྱ། འཐད་བྱེད། འཐད་ཟིན། མིག་གིས།
མཐོང་བྱ། མཐོང་བྱེད། མཐོང་ཟིན། བསམ་བློ་སོགས། མཐུན་བྱ། མཐུན་བྱེད། མཐུན་ཟིན། ལྟ་
110



རྟགས་ཀྱི་འཇུག་པའི་འགྲེལ་པ།
བུའོ། ། རྟ་སོགས། འདྲོག་བྱ། འདྲོག་བྱེད། འདྲོགས་ཟིན། འགྱུར་ཡང་སྤྱི་དང་བྱེ་བྲག་ལ་མི་
མཐུན་པ་དཔེར་ན། གྲོགས་སོགས། འབྲལ་བྱ། འབྲལ་བྱེད། བྲལ་ཟིན། སྐྲག་ནས་གཞན་དུ།
འབྲོ་བྱ། འབྲོས་བྱེད། བྲོས་ཟིན། བྲོས་ཤིག སྐད་ཆ་སོགས། འདྲི་བྱ། འདྲི་བྱེད། དྲིས་ཟིན། དྲིས་
ཤིག །ལྟ་བུའོ། །
པu
༢ སྔོན་འཇུག་རྣམས་ཅི་ཕྱིར་འཇུག་པ།
ཕོ་ནི་འདས་དང་གཞན་བསྒྲུབ་ཕྱིར། །
མ་ནིང་གཉིས་ཀ་ད་ལྟར་ཆེད། །
མོ་ནི་བདག་ད་མ་འོངས་ཕྱིར། །
ཤིན་ཏུ་མོ་ནི་མཉམ་ཕྱིར་རོ། །
སྔོན་འཇུག་རྣམས་བྱ་ཚིག་གི་སྐབས་དགོས་པ་གང་གི་ཕྱིར་མིང་གཞིར་འཇུག་ཅེ་ན། །
ཕོ་བ་ཡིག་དེ། བཀག བཅག བཏང་། བསྒྲུབས། ལྟ་བུ་དུས་འདས་པ་དང་། བསྒྲུབ་བྱ། བསྐྲུན་བྱ་
ལྟ་བུ་བདག་གཞན་གཉིས་ལས་གཞན་སྟོན་པའི་ཕྱིར་འཇུག་པ་དང་། མ་ནིང་ག་ད་གཉིས་ནི་
གཞག་བྱ། གཏང་བྱ། གཅད་བྱ། དཀྲི་བྱ། དཀྲུག་བྱ། དཀྲོལ་བྱ་ལྟ་བུ་དངོས་པོ་གཞན་དང་།
གཏོང་བྱེད། གཅོད་བྱེད། དཀྲི་བྱེད། དཀྲོལ་བྱེད་ལྟ་བུ་དངོས་པོ་བདག་སྟེ་མ་ནིང་གཉིས་ཀ་
བདག་གཞན་གཉིས་ཀར་འཇུག་པ་དང་། གཅོད། གཏོང་། དཀྲི། དཀྲོལ། ལྟ་བུ་ད་ལྟ་བ་སྟོན་བྱེད་
དུ་འཇུག་གོ །སྔོན་འཇུག་གི་མོ་འ་ཡིག འགོག་བྱེད། འདོགས་བྱེད། འདེགས་བྱེད། ལྟ་བུ་དངོས་
པོ་བདག་དང་། འགོག འདེགས། ལྟ་བུ་དུས་ད་ལྟ་བ། འཕུར། འཆོར། འགྲུབ། ལྟ་བུ་དུས་མ་
111



རྟགས་ཀྱི་འཇུག་པའི་འགྲེལ་པ།
འོངས་པ་སྟོན་པའི་ཕྱིར་འཇུག་གོ །སྔོན་འཇུག་ཤིན་ཏུ་མོ་མ་ཡིག་ནི། དུས་གསུམ་སྐུལ་ཚིག་
དང་བཅས་པར་ཉེ་རིང་མེད་པ་སྟེ་མཉམ་པར་འཇུག་པ་དཔེར་ན། མཁྱེན་བྱ། མཁྱེན་བྱེད།
མཁྱེན་ཟིན། མཁྱེན་ཅིག མཉེས་བྱ། མཉེས་བྱེད། མཉེས་ཟིན། མཉམ་བྱ། མཉམ་བྱེད། མཉམ་
ཟིན། ལྟ་བུའོ། །
༤ བྱ་ཚིག་དུས་གསུམ་དུ་བསྡུ་ཚུལ།
དེ་ཕྱིར་དུས་གསུམ་དབྱེ་བས་ནི། །
བྱེད་ལས་དང་འབྲེལ་ངག་གི་ནི། །
སྦྱོར་བ་ཀུན་ལ་ཁྱབ་པ་ཡིན། །
བྱ་ཚིག་ལ་དུས་གསུམ་གྱི་དབྱེ་བ་ཕྱེ་བ་དེའི་ཕྱིར། དུས་གསུམ་གྱི་དབྱེ་བས་བྱ་བྱེད་ཀྱི་
ལས་དང་འབྲེལ་བའི་ངག་གི་སྦྱོར་བ་ཐམས་ཅད་ལ་ཁྱབ་པ་ཡིན་ཞེས་པའོ། །བྱེད་ལས་དང་
འབྲེལ་བའི་སྦྱོར་བ་ཞེས་པ་ནི། བྱ་བྱེད་ཀྱི་ལས་དང་འབྲེལ་བ་ཡོད་པའི་བྱ་ཚིག་ཡིན་ཚད་དེ།
དུས་གསུམ་གྱི་བྱ་ཚིག་ཐམས་ཅད་ལ་ཟེར། ཀུན་ལ་ཁྱབ་ཅེས་པ་ནི། བྱ་བྱེད་ཀྱི་ལས་དང་འབྲེལ་
བའི་བྱ་ཚིག་ཀུན། ། དུས་གསུམ་དུ་མ་བསྡུས་པ་མེད་པར་དུས་གསུམ་གྱིས་ཁྱབ་ཡོད་ཅེས་
པའོ། །དཔེར་ན། སྒྲུབ་པ་པོས་སྒྲུབ་བྱེད་ཀྱིས་བསྒྲུབ་བྱ། སྒྲུབ་པར་བྱེད། བསྒྲུབ་པར་བྱ། བསྒྲུབས་
ཟིན། སྒྲུབས་ཤིག་ལྟ་བུ་བྱ་བྱེད་ཐ་དད་པ་དང་། ལས་དོན་སོགས། འགྲུབ་བྱ། འགྲུབ་བཞིན་པ།
གྲུབ་ཟིན་པ་ལྟ་བུ་བྱ་བྱེད་ཐ་མི་དད་པའོ། །
112



རྟགས་ཀྱི་འཇུག་པའི་འགྲེལ་པ།
༥ བདག་གཞན་ལ་བསྡུ་ཚུལ།
བདག་གཞན་དབྱེ་བས་དེ་ཙམ་དུ། །
ཁྱབ་པ་མིན་ཡང་བྱེད་པོ་དང་། །
བྱ་ཡུལ་བསྡུ་ཕྱིར་དབྱེ་བ་དེ། །
མཛད་ནས་བདག་གཞན་དང་འབྲེལ་བའི། །
བྱ་བྱེད་རྣམས་ཀྱང་དེ་ཁོངས་བསྡུས། །
བདག་གཞན་གྱི་དབྱེ་བ་ཕྱེ་བ་དེས་དུས་གསུམ་གྱི་དབྱེ་བས་ཁྱབ་པ་དེ་ཙམ་དུ་ཁྱབ་པ་
མིན་ཡང་། སྒྲུབ་པ་པོ་ལྟ་བུ་བྱེད་པ་པོ་དང་། བསྒྲུབ་བྱ་ལྟ་བུ་བྱ་ཡུལ་གཉིས་བདག་གཞན་གཉིས་
པོ་གང་རུང་དུ་བསྡུ་བའི་ཕྱིར་བདག་གཞན་གྱི་དབྱེ་བ་མཛད་ནས་བདག་གཞན་དང་འབྲེལ་
བའི་བྱ་བྱེད་ཀྱི་ཚིག་ཕན་ཚུན་ཤེད་མཚུངས་པ་རྣམས་ཀྱང་བདག་གཞན་གཉིས་སུ་བསྡུས་ཞེས་
པའོ། །བདག་གཞན་གྱི་དབྱེ་བས་མ་ཁྱབ་པ་གང་ཡོད་ཅེ་ན། མེ་འབར། ཆུ་འཁྱིལ། ལམ་
འགགས། ཆར་བབ། ལས་དོན་གྲུབ། ཤིང་ཆད། དཀར་ཡོལ་ཆག བཀྲ་ཤིས་ན། གཞན་དུ་བསྐྱོད།
ལྟ་བུར་དུས་གསུམ་གྱི་དབྱེ་བ་ཡོད་ཀྱང་བདག་གཞན་གྱི་དབྱེ་བ་མེད་པས། བདག་གཞན་གྱི་
དབྱེ་བས་མ་ཁྱབ་པའོ། ། །
བདག་གཞན་དང་འབྲེལ་བའི་བྱ་བྱེད་རྣམས་ཀྱང་དེ་ཁོངས་བསྡུས་ཞེས་པའི་དོན་གང་
ཞེ་ན། བདག་གཞན་དང་འབྲེལ་ཞེས་པ་བདག་གཞན་གང་རུང་གིས་བསྡུས་པའི་བྱ་བྱེད་དམ།
བདག་གཞན་གྱི་དབྱེ་བ་འབྱེད་རྒྱུ་ཡོད་པའི་བྱ་བྱེད་ཞེས་པ་བྱ་བྱེད་ཐ་དད་པའི་བྱ་བྱེད་ཤེད་
113



རྟགས་ཀྱི་འཇུག་པའི་འགྲེལ་པ།
མཚུངས་པ་རྣམས་ཀྱང་བདག་གཞན་གཉིས་སུ་བསྡུ་ཞེས་པའི་དོན་ནོ། །འོ་ན་ཤེད་མཚུངས་
ཚུལ་དང་། ཤེད་མཚུངས་པ་རྣམས་བདག་གཞན་གྱི་ཁོངས་སུ་བསྡུ་ཚུལ་གང་ཞེ་ན། ཤེད་
མཚུངས་པ་ནི། སྟོབས་མཚུངས་པའི་དོན་དང་། སྒྲུབ་པར་བྱེད་ཅེས་པའི་ཚིག་འདི་སྒྲུབ་པ་པོ་
དང་ཤེད་མཚུངས་པས་བདག་གཞན་གཉིས་ཀྱི་ནང་ནས་བདག་དང་། བསྒྲུབ་པར་བྱ་ཞེས་པ་
བསྒྲུབ་བྱའི་ལས་དང་ཤེད་མཚུངས་པས་བདག་གཞན་གཉིས་ཀྱི་ནང་ནས་གཞན་ཡིན་ནོ། །
སྦྱང་གཞི།
1 བྱ་བྱེད་ཐ་མི་དད་པར་བདག་གཞན་གྱི་དབྱེ་བ་འབྱེད་རྒྱུ་མེད་པའི་རྒྱུ་མཚན་གང་ཡིན་ནམ།
2 བཀྲ་ཤིས་ཀྱིས་ཤིང་བཅད་ལྟ་བུར་དངོས་པོ་བདག་ཡིན་པ་གང་དང་། དངོས་པོ་གཞན་ཡིན་པ་གང་ཡོད་དམ།
3 དུས་གསུམ་གང་རུང་ཡིན་ན་དུས་གསུམ་སྤྱི་བྱེ་བྲག་ཐོར་བུ་བ་གསུམ་པོ་གང་རུང་ཡིན་པས་ཁྱབ་བམ།
4 བྱེད་ལས་དང་འབྲེལ་ངག་ཅེས་པའི་ངག་དེ་གང་ལ་གོ་དགོས་སམ།
5 བྱ་བྱེད་རྣམས་ཀྱང་དེ་ཁོངས་བསྡུས་ཞེས་པའི་བྱ་དང་བྱེད་དེ་གང་ལ་ངོས་གཟུང་དགོས་སམ།
6 གང་ཞིག་བསྡུ་བའི་ཆེད་དུ་བདག་གཞན་གྱི་དབྱེ་བ་ཕྱེ་བ་ཡིན་ནམ།
114



རྟགས་ཀྱི་འཇུག་པའི་འགྲེལ་པ།
སློབ་ཚན་བཅུ་གཉིས་པ།
༡ དུས་གསུམ་དབྱེ་བའི་དགོས་པ།
དེས་ན་དུས་གསུམ་དུ་དབྱེ་བ། །
བདག་གཞན་དབྱེ་བས་མ་ཁྱབ་པ། །
བསྡུ་བའི་དོན་དུ་ཤེས་དགོས་པར། །
གསུངས་ཀྱང་སྔོན་འཇུག་འ་ཡིག་སྐབས། །
བྱེད་ལས་ཙམ་དང་འབྲེལ་བ་ཡི། །
དངོས་པོ་བདག་ལའང་འཇུག་པ་མཐོང་། །
དེས་ན་དུས་གསུམ་དུ་དབྱེ་བ་མཛད་པ་ནི། བདག་གཞན་གྱི་དབྱེ་བས་མ་ཁྱབ་པ། དཔེར་
ན། དཀར་ཡོལ་ཆག་ཟིན་ལྟ་བུ་དུས་འདས་པ་དང་། ཐག་པ་འཆད་བཞིན་པ་ལྟ་བུ་དུས་ད་ལྟ་བ།
ཆུ་འཁོལ་བར་འགྱུར་ལྟ་བུ་དུས་མ་འོངས་པ་ཡིན་པ་རྣམས་བསྡུ་བའི་དོན་དུ་ཤེས་དགོས་པར་
གསུངས་ཀྱང་སྔོན་འཇུག་འ་ཡིག་གི་སྐབས་སུ་དཔེར་ན། གནམ་ལ་འཕུར་ཞེས་པའི་འཕུར་
དང་། ཤིང་འཆད་ཅེས་པའི་འཆད་ལྟ་བུ་ཚིག་གྲོགས་ཀྱི་དབང་གིས་བཀྲ་ཤིས་ཀྱིས་ལག་པ་
འཕུར་བའི་འཕུར་པ་པོ། འཕུར་བྱེད་དང་། བཀྲ་ཤིས་ཀྱིས་གཏམ་འཆད་པའི་འཆད་པ་པོ་
འཆད་བྱེད་ལྟ་བུ་དངོས་པོ་བདག་ལའང་འཇུག་པ་མཐོང་ཞེས་པའོ། །བྱེད་ལས་ཙམ་ཞེས་པའི་
ཙམ་སྒྲ་དང་། བདག་ལའང་ཞེས་པའི་འང་སྒྲས་བྱེད་པ་པོ་གཞན་དང་མ་འབྲེལ་བ་དཔེར་ན།
115



རྟགས་ཀྱི་འཇུག་པའི་འགྲེལ་པ།
ང་འགྲོ་དང་། རྟ་འདྲོགས་ལྟ་བུ་བདག་དོན་ཕལ་པ་ཙམ་ལ་འཇུག་པ་མཐོང་ངོ་ཞེས་པའོ། །ཁ་
ཅིག་གིས་གདན་ལ་བཞུགས་ལྟ་བུ་སྔོན་འཇུག་བ་ཡིག་ལའང་བདག་དོན་ཕལ་པར་འཇུག་པས་
སྔོན་འཇུག་འ་ཡིག་ལ་དམིགས་བསལ་བཤད་པ་ལ་དགོངས་པ་བཞེད་དགོས་པའི་གནད་
གཅིག་འདུག་གོ་ཞེས་ཀྱང་གསུང་སྲོལ་འདུག་པས་དཔྱད་པར་འཚལ།
༢ སྔོན་འཇུག་གི་བྱ་ཚིག་དཔེར་བརྗོད།
1 སྔོན་འཇུག་ཕོ་བ་ཡིག་
དེ་ལྟར་ངེས་ནས་ཕོ་ཡིག་བ། །
བསྒྲུབས་སོ་ལྟ་བུ་འདས་པ་དང༌། །
བསྒྲུབ་བྱའི་ལྷ་དང་བསྒྲུབ་པར་བྱ། །
ཞེས་སོགས་དངོས་པོ་གཞན་ལ་འཇུག །
གོང་དུ་བཤད་པ་དེ་ལྟར་ངེས་ནས། བསྒྲུབས་སོ་ལྟ་བུ་དུས་འདས་པ་སྟོན་པ་དང༌།
བསྒྲུབ་བྱའི་ལྷ་དང་། བསྒྲུབ་པར་བྱ། ཞེས་པ་ལ་སོགས་དངོས་པོ་གཞན་ལ་འཇུག་ཅེས་པའོ། །
2 སྔོན་འཇུག་མ་ནིང་ག་ད་གཉིས།
མ་ནིང་ག་ད་གཉིས་པོ་ནི། །
གཅོད་པ་པོ་དང་གཅོད་པར་བྱེད། ། །
གཅོད་པར་འགྱུར་དང་དཀྲི་བ་པོ། །
དཀྲི་བར་བྱེད་དང་དཀྲི་བར་འགྱུར། །
ཞེས་སོགས་དངོས་པོ་བདག་དོན་དང་། །
116



རྟགས་ཀྱི་འཇུག་པའི་འགྲེལ་པ།
གཅད་བྱའི་ཤིང་དང་གཅད་པར་བྱ། །
དཀྲི་བྱའི་སྣལ་མ་དཀྲི་བར་བྱ། །
ཞེས་དངོས་པོ་གཞན་དོན་དང་། །
གཅོད་བཞིན་པ་དང་དཀྲི་བཞིན་པ། །
ཞེས་སོགས་ད་ལྟ་བསྒྲུབ་ཆེད་འཇུག །
མ་ནིང་ག་ད་གཉིས་པོ་ནི་ཤིང་གཅོད་པ་པོ། གཅོད་བྱེད། གཅོད་པར་བྱེད། སྣལ་མ་དཀྲི་
པ་པོ། དཀྲི་བྱེད། དཀྲི་བར་བྱེད། ལྟ་བུ་དངོས་པོ་བདག་དང་། །
གཅོད་པར་འགྱུར་དང་དཀྲི་བར་འགྱུར་ལྟ་བུ་བྱེད་ལས་ད་ལྟའི་ནང་གསེས་ཀྱི་མ་འོངས་
པ་དང་དངོས་པོ་བདག གཅད་བྱའི་ཤིང་དང་། གཅད་པར་བྱ། དཀྲི་བྱའི་སྣལ་མ་དང་། དཀྲི་
བར་བྱ། ལྟ་བུ་དངོས་པོ་གཞན། ཤིང་གཅོད་བཞིན་པ་དང་། སྣལ་མ་དཀྲི་བཞིན་པ། ལྟ་བུ་དུས་ད་
ལྟ་བ་བསྒྲུབ་ཆེད་དུ་འཇུག་ཅེས་པའོ། །
གཟོང་རྣོན་དུ་འདིར་གཅོད་པར་འགྱུར་ཞེས་པ་ཚིག་ཟིན་ལ་དངོས་པོ་བདག་ལ་འཇུག་
པར་གསུངས་ཀྱང་། དོན་དུ་གཅོད་པར་འགྱུར་བར་བྱེད་ལྟ་བུ་འགྱུར་བྱེད་ད་ལྟ་བ་ལ་དགོངས་
ནས་གསུངས་པ་མིན་ནམ་སྙམ། གཞན་གཅོད་པར་འགྱུར་ལྟ་བུ་ནི་བྱེད་ལས་མ་འོངས་པ་ཡིན་
གྱིས་དངོས་པོ་བདག་ལ་དུས་ད་ལྟ་བ་དགོས་སམ་སྙམ་གསུངས་འདུག་པ་དོན་ལ་གནས་པའི་
གཏམ་དུ་སྣང་ཡང་དཔྱོད་ལྡན་དག་གིས་དཔྱད་པར་འཚལ། །
3 སྔོན་འཇུག་མོ་འ་ཡིག
མོ་ཡིག་འ་ནི་འཆད་པ་པོ། །
འཆད་པར་བྱེད་དང་འཆད་པར་འགྱུར། །
117



རྟགས་ཀྱི་འཇུག་པའི་འགྲེལ་པ།
ཞེས་སོགས་དངོས་པོ་བདག་དངོས་དང་། །
འགྲོ་བ་པོ་དང་འགྲོ་བར་བྱེད། །
ཅེས་སོགས་བདག་དོན་ཕལ་པ་དང་། །
འཁྱིལ་ལོ་ཞེས་སོགས་ད་ལྟ་དང་། །
འཁྱིལ་བར་འགྱུར་སོགས་མ་འོངས་འཇུག །
སྔོན་འཇུག་མོ་འ་ཡིག་བདག་དོན་དངོས་ལ་འཇུག་པ་ནི། གཏམ་འཆད་པ་པོ་ལྟ་བུ་བྱེད་
པ་པོ་དང་། འཆད་པར་བྱེད་ལྟ་བུ་བྱེད་པའི་ལས། འཆད་བྱེད་ལྟ་བུ་བྱེད་པ། འཆད་པར་འགྱུར་
ལྟ་བུ་བྱེད་ལས་ད་ལྟ། འཆད་པར་འགྱུར་བར་བྱེད་འགྱུར་བྱེད་ད་ལྟ་བར་གོ་དགོས་པ་གོང་ལྟར་
ཤེས་པར་བྱའོ། །དེ་དག་ནི་སྔོན་འཇུག་འ་ཡིག་བདག་བྱེད་པ་པོ་དངོས་སུ་ཡོད་པའི་བྱེད་ཚིག་
སྒྲུབ་བྱེད་དང་། འ་ཡིག་བདག་དོན་ཕལ་པ་ལ་འཇུག་པ་དཔེར་ན། འགྲོ་བ་པོ་དང་། འགྲོ་བར་
བྱེད་ལྟ་བུར་འགྲོ་བར་བྱེད་པ་པོ་ཡོད་ཀྱང་། འགྲོ་བྱ་ལས་ངོ་བོ་ཐ་དད་པའི་འགྲོ་བྱེད་མེད་པས་
བདག་དོན་ཕལ་པ་ཙམ་ལ་འཇུག་པ་དང་། འཁྱིལ་ལོ་ལྟ་བུ་བྱེད་པ་པོ་མེད་པའི་བྱ་བྱེད་ཐ་མི་
དད་པའི་དུས་ད་ལྟ་བ་དང་། འཁྱིལ་བར་འགྱུར་ལྟ་བུ་མ་འོངས་པར་འཇུག་ཅེས་པའོ། །
4 སྔོན་འཇུག་ཤིན་ཏུ་མོ་མ་ཡིག་
ཤིན་ཏུ་མོ་ཡི་མ་ཡིག་ནི། །
བདག་གཞན་དུས་གསུམ་མཉམ་པར་འཇུག །
སྔོན་འཇུག་གི་ཤིན་ཏུ་མོ་མ་ཡིག་ནི། བདག་གཞན་དང་། དུས་གསུམ་ཐམས་ཅད་ལ་
མཉམ་པར་འཇུག་ཅེས་པའོ། །དངོས་པོ་བདག་ལ་འཇུག་པ། མཁྱེན་པ་པོ། མཁྱེན་བྱེད། མཁས་
པ་པོ། མཁས་བྱེད། ལྟ་བུ། དངོས་པོ་གཞན་ལ་འཇུག་པ། མཁྱེན་བྱ། མཁས་བྱ། ལྟ་བུ། དུས་འདས་
118



རྟགས་ཀྱི་འཇུག་པའི་འགྲེལ་པ།
པ་ལ་འཇུག་པ། མཁྱེན་ཏོ། མཁས་པར་བྱས། ལྟ་བུ། དུས་མ་འོངས་པ་ལ་འཇུག་པ། མཁྱེན་པར་
འགྱུར། མཁས་པར་འགྱུར། ལྟ་བུ། དུས་ད་ལྟ་བ་ལ་འཇུག་པ། མཁྱེན་བཞིན་པ། མཁས་བཞིན་
པ། ལྟ་བུའོ། །
5 སྔོན་འཇུག་བཞིའི་འཇུག་ཚུལ་གཞན།
འོན་ཀྱང་བྱེད་པོ་གཞན་དངོས་དང་། །
འབྲེལ་བའི་འདས་ལ་འའི་སྔོན་འཇུག །
མེད་པར་ངེས་ཤིང་ག་ད་ཉུང་། །
ད་ལྟ་བ་ལ་བའི་སྔོན་འཇུག །
ཉུང་ཞིང་མགོ་ཅན་ད་ལྟ་བར། །
བས་འཕུལ་མེད་པར་ངེས་པར་ཙམ། །
འོན་ཀྱང་བྱེད་པ་པོ་གཞན་དང་དངོས་སུ་འབྲེལ་བ་སྟེ། བྱ་བྱེད་ཐ་དད་པའི་འདས་ཚིག་
ལ་འའི་སྔོན་འཇུག་མེད་པར་ངེས་ཤིང་། སྔོན་འཇུག་ག་ད་གཉིས་ཀྱིས་འདས་ཚིག་སྟོན་པ་ཉུང་
ཤས་ལས་མེད་པ་དང་། སྔོན་འཇུག་བ་ཡིག་དུས་ད་ལྟ་བ་ལ་འཇུག་པ་ཉུང་ཞིང་། ལྷག་པར་མགོ་
ཅན་ད་ལྟ་བར་སྔོན་འཇུག་བ་ཡིག་གིས་འཕུལ་བ་མེད་པ་ཙམ་མོ་ཞེས་པའོ། །འོན་ཀྱང་འབྲེལ་
བའི་འདས་ལ་འའི་སྔོན་འཇུག་མེད་པ་ནི་མ་ཡིན་ཏེ། དཔེར་ན། དགྲ་ལ་འཐབས། གྲོགས་ལ་
འཐམས། རྡོ་བ་འཕངས། ལྟ་བུ་དང་། འབྲེལ་བའི་འདས་ལ་ག་ད་གཉིས་འཇུག་པ་དཔེར་ན། ཁ་
གདངས་ཟིན། གདམས་ངག་སོགས་གདམས་ཟིན་པ། གྲི་སོགས་གནམ་ལ་གདེངས་ཟིན་པ།
གསོལ་རས་སོགས་གནང་ཟིན་པ། བཀའ་མོལ་སོགས་གསུངས་ཟིན་པ། ལུས་སོགས་ལ་གནོད་
ཟིན་པ། རྗེས་སུ་དཔགས་ཟིན་པ། དར་སོགས་དཔྱངས་ཟིན་པ། གནས་ལུགས་སོགས་ལ་དཔྱད་



རྟགས་ཀྱི་འཇུག་པའི་འགྲེལ་པ།
ཟིན་པ། ལྟ་བུ་སྔོན་འཇུག་ག་ད་གཉིས་ཐ་དད་པའི་འདས་ཚིག་ལ་འཇུག་པ་དང་། ད་ལྟ་བ་ལ་
བའི་སྔོན་འཇུག་འཇུག་པ་དཔེར་ན། ཟས་བཞེས་བཞིན་པ། ཕྲུ་གུ་སོགས་སྐྱེ་བའི་དོན་གྱི་
བཙའ་བཞིན་པ། དྭངས་སྙིགས་ཕྱེ་བའི་དོན་གྱི་བཞུར་བཞིན་པ། དངུལ་སོགས་བགོད་བཞིན་
པ། མགོ་ཅན་ད་ལྟ་བ་ལ་བའི་སྔོན་འཇུག་འཇུག་པ་དཔེར་ན། སློབ་སྦྱོང་ལ་བརྩོན་བཞིན་པ། ལྟ་
བུའོ། ། འབྲེལ་བའི་འདས་ལ་འའི་སྔོན་འཇུག་མེད་པར་ངེས་ཞེས་གསུངས་པ་ནི། མེད་ངེས་
ཙམ་ལ་དགོངས་ནས་གསུངས་པ་ལས་གཏན་ནས་མེད་པ་ལ་ནི་དགོངས་པ་མ་ཡིན་ནོ། །
6 མགོ་ཅན་བས་འཕུལ་ཅན་བྱེ་བྲག་ཏུ་བཤད་པ།
གཞན་ཡང་བས་འཕུལ་ཅན་ཕལ་ཆེར། །
བྱེད་པ་པོ་ནི་ད་ལྟ་དང་། །
བྱ་ཡུལ་མ་འོངས་པར་བསྡུས་ནས། །
འདས་ལ་བས་འཕུལ་ཡང་འཇུག་ཡོད། །
ད་ལྟ་བ་ལ་གཉིས་ཀ་མེད། །
མ་འོངས་འཕུལ་ཡོད་ཡང་འཇུག་མེད། །
སྐུལ་ཚིག་འཕུལ་མེད་ཡང་འཇུག་ཡོད། །
སྐབས་འགར་འདས་དང་སྐུལ་ཚིག་ལ། །
ས་རྐྱང་སྦྱར་བས་འཐུས་པའང་ཡོད། །
གཞན་ཡང་མགོ་ཅན་བས་འཕུལ་ཅན། བསྒྲུབ་བྱ། སྒྲུབ་བྱེད། བསྒྲུབས་ཟིན། སྒྲུབས་
ཤིག་ལྟ་བུ་ཕལ་ཆེར་གྱི་བྱེད་པ་པོ་ད་ལྟ་བ་དང་། བྱ་ཡུལ་མ་འོངས་པའི་ཁོངས་སུ་བསྡུས་ནས།
དུས་འདས་པ་ལ་བས་འཕུལ་དང་ཡང་འཇུག་གཉིས་ཀ་ཡོད་པ་དཔེར་ན། བསྒྲུབས། བསྐྲུནད།



རྟགས་ཀྱི་འཇུག་པའི་འགྲེལ་པ།
བསྒོམས། ལྟ་བུ་དང་། ད་ལྟ་བ་ལ་བས་འཕུལ་ཡང་འཇུག་གཉིས་ཀ་མེད་པ་དཔེར་ན། སྒྲུབ། སྐྲུན།
སྒོམ། ལྟ་བུ། མ་འོངས་པ་ལ་བས་འཕུལ་ཡོད་ཀྱང་ཡང་འཇུག་མེད་པ་དཔེར་ན། བསྒྲུབ། བསྐྲུན།
བསྒོམ། ལྟ་བུ། སྐུལ་ཚིག་ལ་བས་འཕུལ་མེད་ཅིང་ཡང་འཇུག་ཡོད་པ་དཔེར་ན། སྒྲུབས། སྐྲུནད།
སྒོམས། ལྟ་བུ། སྐབས་འགའ་ཞིག་ལ་འདས་ཚིག་དང་སྐུལ་ཚིག་ས་རྐྱང་སྦྱར་བས་འཐུས་པ་
ཡོད་པ་དཔེར་ན། སྤངས་ཟིན། སྤོངས་ཤིག སྦས་ཟིན། སྦོས་ཤིག སྨྲས་ཟིན། སྨོས་ཤིག དྲས་ཟིན།
དྲོས་ཤིག་ལྟ་བུའོ། །
ཞར་བྱུང་།
ཁ་ཅིག་ན་རེ། བྱ་བྱེད་ལས་གསུམ་དུ་ཕྱེ་བའི་ལས་ཡིན་ན་བྱ་ཚིག་འཇུག་པའི་གཞི་ངེས་
པར་དུ་ཡིན་དགོས་ཞེས་གསུངས་པ་ལ་དོགས་པ་འདི་ལྟ་བུ་ཡོད་དེ། གཟུགས་ལ་བལྟ་ལྟ་བུར་
མཚོན་ན། གཟུགས་ནི་བྱ་བྱེད་ལས་གསུམ་དུ་ཕྱེ་བའི་ལས་ཡིན་རུང་བྱ་ཚིག་བལྟ་ཞེས་པ་
འཇུག་སའི་གཞི་ཡིན་མིན་ཁོ་བོ་ནི་ཐེ་ཚོམ་སྟེ། བལྟ་ཞེས་པའི་བྱ་ཚིག་དེ་གཟུགས་ལ་འཇུག་ན།
གཟུགས་བལྟ་ཞེས་པའི་ཚིག་དེ་དོན་དང་ཚིག་གཉིས་ཀ་ནས་ཡང་དག་པ་ཞིག་ཡིན་དགོས་ཏེ།
བལྟ་ཞེས་པའི་བྱ་ཚིག་གཟུགས་ལ་འཇུག་ཚུལ་འཐད་པའི་ཕྱིར། དེའི་སྐབས་ཀྱི་འཇུག་ཚུལ་
ཞིག་ཡོད་དགོས་པའི་ཕྱིར། དཔེར་ན། བཀྲ་ཤིས་ཤར་དུ་འགྲོ། ལྟ་བུའི་འགྲོ་ཞེས་པའི་བྱ་ཚིག་
བཀྲ་ཤིས་ལ་འཇུག་པ་ལས་ཤར་ལ་མི་འཇུག་པ་བཞིན་ནོ། །གལ་ཏེ་ཤར་ལ་འཇུག་ན་ཤར་འགྲོ་
ཞེས་པའང་ཚིག་སྐྱོན་མེད་པར་འགྱུར་བ་དང་། འགྲོ་ཞེས་པའི་བྱ་ཚིག་བཀྲ་ཤིས་ལ་འཇུག་པ་
ནི། བཀྲ་ཤིས་འགྲོ་ཞེས་པ་ལྟ་བུ་དང་། དེ་བཞིན་དུ་བཀྲ་ཤིས་ཀྱིས་ཡི་གེ་བྲིས་ལྟ་བུར་མཚོན་ན།
བྲིས་ཞེས་པའི་བྱ་ཚིག་ཡི་གེ་ལ་འཇུག་པ་ལས་བཀྲ་ཤིས་ལ་མི་འཇུག་པ་བཞིན་ནོ། །འོན་ཀྱང་
121



རྟགས་ཀྱི་འཇུག་པའི་འགྲེལ་པ།
བཀྲ་ཤིས་ཀྱིས་གཟུགས་ལ་བལྟ་ལྟ་བུ་ལ་འགྲེལ་པ་ཅུང་བྱེད་མི་བདེ་བས་དེ་ལའང་དཔྱད་པར་
འཚལ། །
སྦྱང་གཞི།
1 གསུངས་ཀྱང་སྔོན་འཇུག་འ་ཡིག་སྐབས། །བྱེད་ལས་ཙམ་དང་འབྲེལ་བ་ཡི། །དངོས་པོ་བདག་ལའང་འཇུག་པ་
མཐོང་། །ཞེས་པས་དོན་གང་བསྟན་ཡོད་དམ། །
2 ང་འགྲོ། རྟ་འདྲོགས་ལྟ་བུ་བདག་དོན་ཕལ་པ་ཡིན་དོན་གང་ཡིན་ནམ།
3 གཅོད་འགྱུར་དང་། དཀྲི་བར་འགྱུར་ལྟ་བུ་བྱེད་ལས་མ་འོངས་པ་མ་ཡིན་ནམ། བྱེད་ལས་མ་འོངས་པ་ཡིན་ན་དངོས་
པོ་བདག་ལ་བཞག་དོན་ཅི་ཡིན།
4 འབྲེལ་བའི་འདས་ལ་འའི་སྔོན་འཇུག་མེད་པར་ངེས་ཞེས་པའི་ངེས་ཚུལ་གཞག་དགོས།
5 མགོ་ཅན་ད་ལྟ་བར་བས་འཕུལ་ཐོབ་པ་ཡོད་དམ་མེད་ཡོད་ན་བྲིས་གནང་དང་།
6 གཞན་ཡང་བས་འཕུལ་ཅན་ཕལ་ཆེར། །བྱེད་པ་པོ་ནི་ད་ལྟ་དང་། །བྱ་ཡུལ་མ་འོངས་པར་བསྡུས་ནས། །འདས་ལ་བས་
འཕུལ་ཡང་འཇུག་ཡོད། །ད་ལྟ་བ་ལ་གཉིས་ཀ་མེད། །ཅེས་སོགས་ཀྱི་སྐབས་སུ་དུས་གསུམ་སྤྱི་བྱེ་བྲག་ཐོར་བུ་གང་
དངོས་སུ་བསྟན་ཡོད་དམ།
7 སྔོན་འཇུག་འ་ཡིག་སྐབས་བདག་དོན་ཕལ་པ་ལ་འཇུག་པ་ཡོད་ན་སྔོན་འཇུག་གཞན་རྣམས་ཀྱི་སྐབས་བདག་དོན་
ཕལ་པར་འཇུག་པ་ཡོད་དམ་མེད་ཡོད་ན་བྲིས་གནང་དང་།
122



རྟགས་ཀྱི་འཇུག་པའི་འགྲེལ་པ།
སློབ་ཚན་བཅུ་གསུམ་པ།
རྗེས་འཇུག་རྟགས་ཀྱི་འཇུག་པ།
༡ རྗེས་འཇུག་རྟགས་ཀྱི་དབྱེ་བ།
རྗེས་འཇུག་ཡི་གེ་བཅུ་པོ་ཡི། །
ག་ད་བ་ས་བཞི་རྣམས་ཕོ། །
ང་མ་འ་གསུམ་མོ་ཡིན་ཞིང་། །
ན་ར་ལ་གསུམ་མ་ནིང་སྟེ། །
མིང་གཞི་ཡི་གེ་ཀུན་ལ་འཇུག །
རྗེས་འཇུག་གི་ཡི་གེ་བཅུ་ལས། ག་ད་བ་ས་བཞི་རྣམས་ཕོ་དང་། ང་མ་འ་གསུམ་མོ། ན་
ར་ལ་གསུམ་མ་ནིང་སྟེ་བཅུ་པོ་དེ་དག་མིང་གཞི་ཡི་གེ་ཀུན་ལ་འཇུག་པ་ཡིན་ཞེས་པའོ། །རྗེས་
འཇུག་དེ་དག་མིང་གཞིར་སྦྱར་ནས་ཀློག་པའི་ཚེ་སྒྲ་དྲག་པར་འགྱུར་བས་ཕོ་དང་། ཞན་པར་
འགྱུར་བས་མོ། དྲག་ཞན་བར་མར་འགྱུར་བས་མ་ནིང་སྟེ་རྗེས་འཇུག་རྟགས་ཀྱི་དབྱེ་བ་གསུམ་
དུ་ངེས་སོ། །
123



རྟགས་ཀྱི་འཇུག་པའི་འགྲེལ་པ།
༢ རྗེས་འཇུག་ཇི་ལྟར་འཇུག་པའི་ཚུལ།
ཇི་ལྟར་འཇུག་ཚུལ་གཉིས་ཡིན་ཏེ། །
རྗེས་འཇུག་རྟགས་ཀྱི་འཇུག་ཚུལ་ལ་ཇི་ལྟར་འཇུག་པའི་ཚུལ་གཉིས་ཡིན་ཏེ། སྒྲའི་
འཇུག་ཚུལ་དང་། དོན་གྱི་འཇུག་ཚུལ་ལོ། །
༣ སྒྲའི་འཇུག་ཚུལ།
དང་པོ་སྒྲ་ཡི་འཇུག་ཚུལ་ནི། །
ཕོ་ཡིག་ག་ཡིག་ཡང་འཇུག་ཅན། །
སྐྱེས་བུ་རབ་དང་་་་་་་་་་་། །
རྗེས་འཇུག་གི་ཕོ་ག་ཡིག་ཡང་འཇུག་ཅན། གཟིགས། ཐུགས། ཚོགས། ལྟ་བུ་སྒྲ་དྲག་
པའི་ནང་ནས་དྲག་པས་སྐྱེས་བུ་རབ་ཅེས་ཟེར།
་་་་་༌ཕོ་ཡིག་བ། །
ཡང་འཇུག་ཅན་ནི་སྐྱེས་བུ་འབྲིང་། །
ཕོ་ཡིག་བ་ཡང་འཇུག་ཅན། སྐྱབས། ཐབས། སྟོབས། ལྟ་བུ་སྒྲ་དྲག་པའི་ནང་ནས་འབྲིང་
བར་འགྱུར་བས་སྐྱེས་བུ་འབྲིང་ཞེས་ཟེར། །
ག་བ་ཡང་འཇུག་མེད་པ་དང་། །
ད་སའི་མཐའ་ཅན་ཐ་མ་སྟེ། །
རྗེས་འཇུག་ཕོ་ག་བ་ཡང་འཇུག་མེད་པ། བདག མཆོག བཏབ། བབ། ལྟ་བུ་དང་། ད་ས་
2A



རྟགས་ཀྱི་འཇུག་པའི་འགྲེལ་པ།
ཡི་མཐའ་ཅན། བཞད། གཞས། ཡོད། ཡོས། ལྟ་བུ་སྒྲ་དྲག་པའི་ནང་ནས་ཞན་པར་འགྱུར་བས་
སྐྱེས་བུ་ཐ་མ་ཞེས་ཟེར།
དྲག་པ་ཕོ་ལ་ནང་གསེས་ཀྱིས། །
དྲག་གཞན་བར་མ་གསུམ་དུ་དབྱེ། ། །
དྲག་པ་ཕོ་ལའང་ནང་གསེས་ཀྱིས་སྒྲ་དྲག་པ་སྐྱེས་བུ་རབ་དང་། བར་མ་སྐྱེས་བུ་འབྲིང་།
ཞན་པ་སྐྱེས་བུ་ཐ་མ་སྟེ་གསུམ་དུ་དབྱེར་ཡོད་དོ། ། །
དེ་བཞིན་ཞན་པ་མོ་ལ་ཡང་། །
ནང་གསེས་དྲག་ཞན་གཉིས་དབྱེ་སྟེ། ། །
ཕོ་ལ་དབྱེ་བ་དེ་བཞིན་དུ་ཞན་པ་མོ་ལ་ཡང་ནང་གསེས་དྲག་པ་མོ་ཙམ་དང་། ཞན་པ་
ཤིན་ཏུ་མོ་སྟེ་གཉིས་སུ་དབྱེ་ཡོད་ཅེས་པའོ། །
ང་མ་ཡང་འཇུག་ཅན་མོ་དང་། །
རྗེས་འཇུག་ང་མ་ཡང་འཇུག་ཅན། དགོངས། བཞེངས། བྱམས། བརྩམས། ལྟ་བུ་སྒྲ་ཞན་
ཙམ་དུ་འགྱུར་བས་མོ་ཙམ་ཞེས་ཟེར།
ང་མ་ཡང་འཇུག་མེད་པ་དང་། །
འ་མཐའ་ཅན་རྣམས་ཤིན་ཏུ་མོ། །
རྗེས་འཇུག་ང་མ་ཡང་འཇུག་མེད་པ། གང་། གམ། ལྟ་བུ་དང་། འ་མཐའ་ཅན། དགའ།
བཀའ། ལྟ་བུ་སྒྲ་ཞན་པའི་ཞན་པར་འགྱུར་བས་ཤིན་ཏུ་མོ་ཞེས་ཟེར།
125



རྟགས་ཀྱི་འཇུག་པའི་འགྲེལ་པ།
བར་མ་མ་ནིང་ན་ར་ལ། །
ཡང་འཇུག་ཡོད་དམ་མེད་ཀྱང་རུང་། །
མིང་གཞི་ཕོ་ཡིག་མཐར་ཡོད་དང་། །
མིང་གཞི་མ་ནིང་རྗེས་སུ་ནི། །
ཡང་འཇུག་དང་བཅས་ཞུགས་པ་ན། ། །
དྲག་དང་ཕྲད་པས་དྲག་པར་འགྱུར། །
རྗེས་འཇུག་གི་སྒྲ་བར་མ་མ་ནིང་ན་ར་ལ་གསུམ་པོ་འདི་ལ། མིང་གཞི་ཕོ་ཡིག་མཐར་
ཡང་འཇུག་ཡོད་པ། བསྐྲུནད། བརྩོནད། ལྟ་བུ་དང་། མིང་གཞི་ཕོ་ཡིག་མཐར་ཡང་འཇུག་མེད་
པ། སྐྲུན། བརྩོན། ལྟ་བུ། མིང་གཞི་མ་ནིང་གི་རྗེས་སུ་ཡང་འཇུག་དང་བཅས་པ། མཁྱེནད།
ཕྱིནད། ལྟ་བུ་སྒྲ་དྲག་པ་མིང་གཞི་ཕོ་ཡིག་གམ་ཡང་འཇུག་ད་དྲག་དང་ཕྲད་པས་དྲག་པར་
འགྱུར་བ་དང་།
མིང་གཞི་མོ་ཡིག་རྗེས་སུ་ནི། །
ཡང་འཇུག་མེད་པར་ཞུགས་པ་ན། །
ཞན་དང་ཕྲད་པས་ཞན་པར་འགྱུར། །
མིང་གཞི་མོ་ཡིག་གི་མཐར་ཡང་འཇུག་མེད་པར་ཞུགས་པ། གར། གལ། གན། ལྟ་བུ་སྒྲ་
ཞན་པ་མོ་ཡིག་དང་ཕྲད་པས་ཞན་པར་འགྱུར་བ་དང་།
དེ་གཉིས་འགྱུར་བ་མ་ནིང་ཡིན། ། །
གོང་གི་དྲག་ཞན་གཉིས་པོ་གང་རུང་དུ་འགྱུར་བ་ནི། འགྱུར་བ་མ་ནིང་ཡིན། འགྱུར་བ་



རྟགས་ཀྱི་འཇུག་པའི་འགྲེལ་པ།
ཞེས་པའི་འགྱུར་ཚུལ་ནི། མིང་གཞི་དང་ད་དྲག་དྲག་པ་དང་ཕྲད་ན་དྲག་པར་འགྱུར་བ་དང་།
མིང་གཞི་ཞན་པ་མོ་དང་ཕྲད་ན་ཞན་པར་འགྱུར་བའོ། །
མིང་གཞི་མོ་ཡིག་རྗེས་སུ་ནི། །
ཡང་འཇུག་དང་བཅས་ཞུགས་པ་ན། །
དྲག་ཞན་གཉིས་ཀའི་ཆ་ལྡན་ཕྱིར། །
མཚན་གཉིས་མ་ནིང་ཞེས་སུ་གྲགས། །
མིང་གཞི་མོ་ཡིག་གི་རྗེས་སུ་ཡང་འཇུག་དང་བཅས་ཞུགས་པ། གྱུརད། ཤིནད། ལྟ་བུ་
ཡང་འཇུག་ད་དྲག་དང་ཕྲད་པས་དྲག་པ་དང་ཕྲད་ཅིང་། མིང་གཞི་མོ་ཡིག་དང་ཕྲད་པས་ཞན་
པ་དང་ཕྲད་པས། ཀློག་པའི་ཚེ་སྒྲ་དྲག་ཞན་གཉིས་ཀའི་ཆ་དང་ལྡན་པའི་ཕྱིར་མཚན་གཉིས་མ་
ནིང་ཞེས་ཟེར།
མིང་གཞི་མ་ནིང་རྗེས་སུ་ནི། །
ཡང་འཇུག་མེད་པར་ཞུགས་པ་ན། །
དྲག་ཞན་གང་དུའང་མི་འགྱུར་བས། །
མཚན་མེད་མ་ནིང་ཞེས་སུ་འདོད། །
མིང་གཞི་མ་ནིང་གི་རྗེས་སུ་ཡང་འཇུག་མེད་པར་ཞུགས་པ། ཁལ། ཆར། ཐན་ལྟ་བུ་མིང་
གཞི་དང་རྗེས་འཇུག་གཉིས་ཀ་མ་ནིང་ཡིན་པས་དྲག་ཞན་གང་དང་ཡང་མ་ཕྲད་པས་མཚན་
མེད་མ་ནིང་ཞེས་སུ་འདོད་ཅེས་པའོ། །
127



རྟགས་ཀྱི་འཇུག་པའི་འགྲེལ་པ།
༢ རྗེས་འཇུག་གི་དོན་གྱི་འཇུག་ཚུལ།
གཉིས་པ་དོན་ལ་གཉིས་ཡོད་པའི། །
རྗེས་འཇུག་གི་དོན་གྱི་འཇུག་ཚུལ་བཤད་པ་ལ། སྔ་མ་གང་ལྟར་འགྱུར་བ་དང་། ཕྱི་མ་
གང་ལྟར་འགྱུར་བ་བཤད་པ་གཉིས་ཡོད་ཅེས་པའོ། །
1 སྔ་མ་གང་ལྟར་འགྱུར་བ།
སྔ་མ་གང་ལྟར་འགྱུར་བ་ནི། །
རྗེས་འཇུག་གང་ལ་ཞུགས་པ་ཡི། །
མིང་དེས་བདག་གཞན་སོགས་གང་སྟོན། །
ཕལ་ཆེར་མིང་དེའི་སྔོན་འཇུག་གི །
ནུས་པར་སྦྱར་ནས་རྟོགས་པར་བྱ། །
སྔ་མ་ཞེས་པ་རྗེས་འཇུག་དེ་དག་གིས་དྲངས་པའི་ཕྲད་རྣམས་ཀྱི་སྔ་མ་སྟེ། རྗེས་འཇུག་
དེ་དག་གིས་བྱ་བྱེད། བདག་གཞན། དུས་གསུམ་སོགས་གང་སྟོན་པ་ནི། ཕལ་ཆེར་ཏེ་མང་ཆེ་
བ་རྗེས་འཇུག་གང་ལ་ཞུགས་པའི་མིང་དེའི་སྔོན་འཇུག་གི་ནུས་པར་སྦྱར་ནས་བདག་གཞན་
དུས་གསུམ་སོགས་གང་ཡིན་རྟོགས་པར་བྱ་དགོས་པ་དཔེར་ན། བསྒྲིགས། བཤད། བསྐྱབས།
བཞེས། ལྟ་བུའི་རྗེས་འཇུག་ཕོ་ཡིག་དེ་རྣམས་གཙོ་བོ་སྔོན་འཇུག་གི་ནུས་པར་བརྟེན་ནས་དུས་
འདས་པ་སྟོན་བྱེད་དུ་འགྱུར་བ་དང་། བསྒྲིག་བྱ། བཤད་བྱ། བསྐྱབ་བྱ། བཞེས་བྱ། ལྟ་བུའི་རྗེས་
འཇུག་ཕོ་ཡིག་དེ་དག་ཀྱང་གཙོ་བོ་སྔོན་འཇུག་གི་ནུས་པར་བརྟེན་ནས་དངོས་པོ་གཞན་སྟོན་
128



རྟགས་ཀྱི་འཇུག་པའི་འགྲེལ་པ།
བྱེད་དུ་འཇུག་པ་དང་། བསྒྲིག བཤད། བསྐྱབ། བཞེས། ལྟ་བུ་རྗེས་འཇུག་ཕོ་
ཡིག་དེ་དག་གཙོ་བོ་སྔོན་འཇུག་གི་ནུས་པར་བརྟེན་ནས་བདག་གཞན་དབྱེ་བས་མ་བསྡུས་
པའི་མ་འོངས་པ་སྟོན་བྱེད་དུ་འཇུག་པ་ལྟ་བུའོ། །དེ་བཞིན་དུ་རྗེས་འཇུག་མོ་དང་མ་ནིང་
ལའང་རིགས་འགྲེ་སྟེ་ཤེས་པར་བྱའོ། །ཕལ་ཆེར་ཞེས་པས་སྔོན་འཇུག་མེད་པར་རྗེས་འཇུག་
རྐྱང་པས་བདག་གཞན་དུས་གསུམ་སོགས་སྟོན་པ་ཡོད་དེ་དཔེར་ན། གཏམ་སོགས་སྨྲ་བྱ། སྨྲ་
བྱེད། སྨྲས་ཟིན། སྨོས་ཤིག སྒྲིབ་པ་སོགས་སྤང་བྱ། སྤོང་བྱེད། སྤངས་ཟིན། སྤོངས་ཤིག
ལྟ་བུའོ། །
2ཕྱི་མ་ཇི་ལྟར་འགྱུར་བ།
ཕྱི་མ་ཇི་ལྟར་འགྱུར་བ་ནི། །
རྗེས་འཇུག་ཕོ་ཡིས་ཕོ་ཡིག་གི །
མིང་མཐའ་གཞན་དྲངས་་་་། །
སྔ་མའི་རྗེས་འཇུག་གི་ནུས་པས་ཕྱི་མ་ཇི་ལྟར་འགྱུར་བ་ནི། རྗེས་འཇུག་ཕོ་ཡིག་ག་ད་བ་
ས་བཞིས་མིང་མཐའ་ཀ་ཅ་ཏ་པ་ཙ་ཅི་རིགས་འདྲེན་པ་དཔེར་ན། ཅིག་ཅར། དཔྱིད་ཀ། བབ་
ཅོལ། གཡས་པ། དབྱུག་ཏོ། ལྟ་བུའོ། ། །
་་་་་་དེ་བཞིན་དུ། །
མོ་ཡིས་མོ་ཡི་མིང་མཐའ་དང་། །
ཕོས་ཕོ་དྲངས་པ་དེ་བཞིན་དུ། རྗེས་འཇུག་མོ་ང་མ་འ་གསུམ་གྱིས་མིང་མཐའ་མིང་
གཞི་མོ་ཡིག་ག་ཇ་ད་བ་ཛ་ཝ་ཞ་ཟ་འ་ཡ་ཤ་ས་ང་ཉ་ན་མ་ར་ལ་ཧ་ཨ་བཅས་ཅི་རིགས་འདྲེན་པ་
དཔེར་ན། འང་གུ། མང་ཇ། བཅོམ་ལྡན། གསུམ་ག དགའ་བ། མཁའ་འགྲོ། ལྟ་བུའོ། །
129



རྟགས་ཀྱི་འཇུག་པའི་འགྲེལ་པ།
མ་ནིང་གིས་ནི་མ་ནིང་དྲངས། །
རྗེས་འཇུག་མ་ནིང་ན་ར་ལ་གསུམ་གྱིས། མིང་གཞི་མ་ནིང་ཁ་ཆ་ཐ་ཕ་ཚ་བཅས་ཅི་
རིགས་འདྲེན་པ་དཔེར་ན། དགུན་ཁ། སྟོན་ཁ། དབྱར་ཁ། གསལ་ཁ། ཕན་ཚུན། དར་ཆ། བྲེལ་
ཚབས། ལྟ་བུའོ། །
དེ་རྣམས་རྟགས་མཚུངས་འདྲེན་ཚུལ་ཏེ། །
གོང་གི་དེ་རྣམས་རྗེས་འཇུག་གིས་རྟགས་མཚུངས་པའི་མིང་གཞི་འདྲེན་ཚུལ་ཡིན་ཏེ་
ཞེས་པའོ། །
བརྗོད་བདེ་འདྲེན་པའང་ཤིན་ཏུ་མང་། །
རྗེས་འཇུག་རང་དང་རྟགས་མི་མཚུངས་པའི་མིང་མཐའ་ངག་རྒྱུན་བརྗོད་བདེ་བ་འདྲེན་
པ་ཡང་ཤིན་ཏུ་མང་བར་བྱུང་སྟེ། ཕོས་མོ་དྲངས་པ་དཔེར་ན། ཐོག་མ། རྩེད་མོ། ཡབ་ཡུམ། ལྟ་བུ་
དང་། ཕོས་མ་ནིང་དྲངས་པ་དཔེར་ན། གོད་ཁ། ཉག་ཕྲན། བུག་ཁ། ལྟ་བུ། མོས་ཕོ་དྲངས་པ་
དཔེར་ན། ཟླུམ་པོ། དོང་ཙེ། སྒམ་པོ། ལྟ་བུ་དང་། མོས་མ་ནིང་དྲངས་པ། ཉམ་ཐག ལམ་ཁ། རིང་
ཐུང་། ལྟ་བུ། མ་ནིང་གིས་བོ་དྲངས་པ་དཔེར་ན། གསར་པ། ཐན་པ། ཆེན་པོ། ལྟ་བུ། མ་ནིང་
གིས་མོ་དྲངས་པ་དཔེར་ན། འཁོར་ལོ། དཔོན་ངན། གསོལ་ཇ། ལྟ་བུའོ། ། །
130



རྟགས་ཀྱི་འཇུག་པའི་འགྲེལ་པ།
སྦྱང་གཞི།
1 རྗེས་འཇུག་རྟགས་ཀྱི་དབྱེ་བ་གསུམ་དུ་ཕྱེ་དོན་གང་ཡིན་ནམ།
2 འགྱུར་བ་མ་ནིང་དང་མཚན་གཉིས་མ་ནིང་མཚན་མེད་མ་ནིང་སོ་སོའི་དོན་གང་ཡིན་ནམ།
3 རྗེས་འཇུག་གི་འཇུག་ཚུལ་གཉིས་པོ་གང་དང་གང་ཡིན་ནམ།
4 རྗེས་འཇུག་རྟགས་ཀྱི་དབྱེ་བ་གསུམ་དང་བརྒྱད་དུ་བཤད་པ་གཉིས་ཡོད་པ་ལས་བརྒྱད་དུ་འཆད་ཚུལ་གང་ཡིན་ནམ།
རྟགས་མཚུངས་འདྲེན་པའི་དཔེར་བརྗོད་བཅུ་དང་། བརྗོད་བདེ་འདྲེན་པའི་དཔེར་བརྗོད་བཅུ་འབྲི་དགོས།
6 རྟགས་མཚུངས་དང་བརྗོད་བདེ་གཉིས་ཀྱི་ནང་ནས་གང་གཙོ་བོར་གཟུང་དགོས་སམ། རྒྱུ་མཚན་གང་ཡིན།
131



རྟགས་ཀྱི་འཇུག་པའི་འགྲེལ་པ།
སློབ་ཚན་བཅུ་བཞི་པ།
༡ རྗེས་འཇུག་གིས་ཕྲད་དང་རྣམ་དབྱེ་འདྲེན་ཚུལ།
གཞན་ཡང་མིང་མཐའ་དེ་ཉིད་ཀྱིས། །
རྟགས་མཚུངས་པའམ་སྒྲ་མཐུན་པའི། །
རྣམ་དབྱེ་བརྒྱད་དང་སླར་བསྡུ་སོགས། །
སྔ་མའི་ཤུགས་དང་མཐུན་པར་འདྲེན། །
གོང་དུ་མིང་མཐའ་འདྲེན་ཚུལ་བཤད་ཟིན་པ་དེ་ལས་གཞན་ཡང་མིང་མཐའ་དེ་ཉིད་
ཀྱིས་རྟགས་མཚུངས་པའམ་སྒྲ་མཐུན་པ་སྟེ་བརྗོད་བདེ་བའི་རྣམ་དབྱེ་དང་པོ་ནས་བརྒྱད་པའི་
བར་དང་། སླར་བསྡུ་ནས་ཚིག་ཕྲད་ཞིང་སོགས་བར་མིང་སྔ་མའི་རྗེས་འཇུག་གི་ཤུགས་དང་
མཐུན་པར་ཕྱི་མ་འདྲེན་དགོས་ཞེས་པའོ། །
དེ་དག་ནང་གསེས་གང་འཇུག་ནི། །
རྣམ་དབྱེའམ་ཕྲད་བཅས་མིང་ཚིག་དེའི། ། །
མཐར་སྦྱར་མིང་དོན་ལས་ཤེས་བྱ། །
རྣམ་དབྱེ་བརྒྱད་དང་སླར་བསྡུ་སོགས་པ་དེ་དག་ནང་གསེས་གང་ལ་འཇུག་པ་ནི་རྣམ་
དབྱེའམ་ཚིག་ཕྲད་གང་སྦྱར་དགོས་མིང་ཚིག་དེའི་མཐར་སྦྱར་བའི་མིང་དོན་ལས་ཤེས་པར་བྱ་
དགོས་སོ་ཞེས་པའོ། །དཔེར་ན། ཤར་དུ་འགྲོ་ལྟ་བུའི་རྣམ་དབྱེའམ་ཕྲད་དུ་ཤར་ཞེས་པའི་མིང་
132



རྟགས་ཀྱི་འཇུག་པའི་འགྲེལ་པ།
ཚིག་གི་རྗེས་འཇུག་ར་ཡིག་གིས་རྟགས་མཚུངས་དང་བརྗོད་བདེ་གང་རུང་གིས་འདྲེན་པ་ཤེས་
པར་བྱ་དགོས་པ་ལྟ་བུའོ། །
དེ་ཡང་ཆོས་རྣམས་ངོ་བོ་ཙམ། །
བརྗོད་པ་རྣམ་དབྱེ་དང་པོ་སྟེ། །
དཔེར་ན་བུམ་པ་ཀ་བ་བཞིན། །
གསལ་བྱེད་བོད་ཀྱི་སྐད་ལ་ཉུང་། །
དེ་ཡང་ཆོས་རྣམས་ཀྱི་ངོ་བོ་ཙམ་བརྗོད་པ་རྣམ་དབྱེ་དང་པོ་སྟེ་དཔེར་ན། བུམ་པ། ཀ་བ།
ལྟ་བུ་ངོ་བོ་ཙམ་བརྗོད་པ། རྣམ་དབྱེ་དང་པོ་གསལ་བྱེད་དམ་ཕྲད་སོགས་བོད་སྐད་ལ་ཉུང་བ་སྟེ་
བོད་སྐད་ལ་རྣམ་དབྱེ་དང་པོ་གསལ་བྱེད་དམ་རྣམ་དབྱེ་དང་པོར་ཕྲད་མེད་ཅེས་པའོ། །རྒྱ་གར་
གྱི་སྐད་ཀྱི་དབང་དུ་བྱས་ན་ནི་རྣམ་དབྱེ་དང་པོ་གསལ་བྱེད་དམ། རྣམ་དབྱེ་དང་པོར་ཕྲད་ཡོད་
པའོ། །
ལས་དང་བྱ་ཡུལ་དོན་གཅིག་སྟེ། །
དེ་ལྟའི་བྱ་བའི་ཡུལ་ཞིག་ལ། །
བྱ་བ་བྱས་པར་སྟོན་པ་ལ། །
གཉིས་པ་ལས་སུ་བྱ་བ་དང་། །
གཉིས་པའི་ནང་ཚན་དེ་ཉིད་དང་། །
བཞི་པ་དགོས་ཆེད་གསུམ་འདྲ་ཡང་། །
བྱ་བ་བྱས་པས་བྱ་བའི་ཡུལ། །
དེ་འམ་དེ་དང་འབྲེལ་བ་ལ། །
133



རྟགས་ཀྱི་འཇུག་པའི་འགྲེལ་པ།
ཕན་ཐོགས་མེད་ན་གཉིས་པ་སྟེ། །
དཔེར་ན་ཤར་དུ་འགྲོ་ལྟ་བུ། །
ལས་དང་བྱ་ཡུལ་དོན་གཅིག་སྟེ་དེ་ལྟ་བུའི་བྱ་བའི་ཡུལ་ཞིག་ལ་བྱ་བ་བྱས་པར་སྟོན་པ་
རྣམ་དབྱེ་གཉིས་པ་ལས་སུ་བྱ་བ་དང་། གཉིས་པའི་ནང་ཚན་དེ་ཉིད། བཞི་པ་དགོས་ཆེད་
གསུམ་འདྲ་བར་སྣང་ཡང་། བྱ་བ་བྱས་པས་བྱ་བའི་ཡུལ་དེའམ་དེ་དང་འབྲེལ་བའི་ལས་ལ་
ཕན་ཐོགས་མེད་ན་རྣམ་དབྱེ་གཉིས་པ་ལས་སུ་བྱ་བ་ཡིན་ཏེ། དཔེར་ན། ཤར་དུ་འགྲོ་ལྟ་བུའོ། །
སྐབས་འདིར་ཤེས་དགོས་པ་ཞིག་ལ་རྣམ་དབྱེ་གཉིས་པ་ལས་སུ་བྱ་བ་ཞེས་པའི་ལས་སུ་བྱ་བའི་
ཚིག་དོན་ནི་ལས་ནི་བྱ་བ་བྱེད་སའི་ཡུལ་དང་སུ་ལ་དོན་གྱི་ཕྲད་བྱ་བ་ནི་བྱ་བ་བྱས་པའི་དོན་
ཡིན་པས་བྱ་བའི་ཡུལ་ལ་བྱ་བ་བྱས་པའི་དོན་ནོ། །
ཕན་ཐོགས་ཡོད་ན་བཞི་པ་སྟེ། །
དཔེར་ན་སློང་ལ་སྦྱིན་ལྟ་བུ། །
བྱ་བ་བྱས་པས་བྱ་བའི་ཡུལ་དེའམ་དེ་དང་འབྲེལ་བའི་ལས་ལ་ཕན་ཐོགས་ཡོད་ན་བཞི་
པ་དགོས་ཆེད་ཡིན་ཏེ། དཔེར་ན། སློང་ལ་སྦྱིན་ལྟ་བུའོ། །
ཕན་ཐོགས་མེད་ཀྱང་བྱ་ཡུལ་དང་། ། །
བྱ་བ་ངོ་བོ་གཅིག་ཡིན་ན། །
གཉིས་པའི་ནང་ཚན་དེ་ཉིད་དེ། །
དཔེར་ན་འོད་དུ་འཚེར་ལྟ་བུ། །
བྱ་བ་བྱས་པས་བྱ་བའི་ཡུལ་དེ་ལ་ཕན་ཐོགས་མེད་ཀྱང་བྱ་བའི་ཡུལ་དང་བྱ་བ་གཉིས་ངོ་
བོ་གཅིག་ཡིན་ན་རྣམ་དབྱེ་གཉིས་པའི་ནང་ཚན་དེ་ཉིད་ཡིན་ཏེ། དཔེར་ན། འོད་དུ་འཚེར་ལྟ་
134



རྟགས་ཀྱི་འཇུག་པའི་འགྲེལ་པ།
བུའོ། །དེ་ཉིད་ཡིན་ན་རྣམ་དབྱེ་གཉིས་པ་ཡིན་དགོས་སོ། །
གང་ཞིག་གང་ལ་བརྟེན་པའམ། །
གནས་དང་ཡོད་པའི་དོན་ཙམ་ལས། །
བྱ་བ་གཏན་ནས་མི་བྱེད་ན། ། །
རྣམ་དབྱེ་བདུན་པ་གནས་གཞི་སྟེ། །
དཔེར་ན་སྟེང་དུ་མི་ཡོད་ལྟར། །
ཆོས་གང་ཞིག་གང་ལ་བརྟེན་པའམ་གནས་པ་ཡོད་པའི་དོན་སྟོན་པ་ཙམ་ལས་བྱ་བ་
གཏན་ནས་མི་བྱེད་པ་ཡིན་ན་རྣམ་དབྱེ་བདུན་པ་གནས་གཞི་ཡིན་ཏེ། དཔེར་ན། སྟེང་དུ་མི་
ཡོད་ལྟ་བུའོ། །གང་ཞིག་གང་ལ་གནས་པ་ཡོད་པའི་དོན་ཙམ་ལས་བྱ་བ་གཏན་ནས་མི་བྱེད་ན་
རྣམ་དབྱེ་བདུན་པ་ཡིན་དགོས་ཀྱང་། རྣམ་དབྱེ་བདུན་པ་ཡིན་ན་བྱ་བ་གཏན་ནས་མི་བྱེད་པ་
ཞིག་ཡིན་མི་དགོས་སོ། །
ཚེ་སྐབས་གཉིས་དང་དོན་འདྲ་ན། །
བདུན་པའི་ནང་ཚན་ཚེ་སྐབས་ཏེ། །
དཔེར་ན་མཆུ་ཟླ་ཤར་བ་ན། །
ཆོ་འཕྲུལ་དུས་ཆེན་ཚུགས་ལྟ་བུ། །
ཚེ་དང་སྐབས་གཉིས་ཀྱི་དོན་དང་འདྲ་ན་རྣམ་དབྱེ་བདུན་པའི་ནང་ཚན་ཚེ་སྐབས་ཡིན་
ཏེ། དཔེར་ན། མཆུ་ཟླ་ཤར་བ་ན་ཆོ་འཕྲུལ་དུས་ཆེན་ཚུགས་ལྟ་བུའོ། །རྣམ་དབྱེ་བདུན་པའི་ནང་
ཚན་ཚེ་སྐབས་ཡིན་ན་རྣམ་དབྱེ་བདུན་པ་ཡིན་དགོས་སོ། །
རྣམ་དབྱེ་གཉིས་བཞི་བདུན་པ་དང་། །
135



རྟགས་ཀྱི་འཇུག་པའི་འགྲེལ་པ།
དེ་ཉིད་ཚེ་སྐབས་གསལ་བྱེད་སྒྲ། །
སུ་ར་རུ་དུ་ན་ལ་ཏུ། །
ཡིན་ཞིང་ཕལ་ཆེར་ལ་སྒྲ་དང་། །
མཐུན་པའི་ལ་དོན་རྣམ་དབྱེའང་ཟེར། །
རྣམ་དབྱེ་གཉིས་པ་དང་། བཞི་པ། བདུན་པ། གཉིས་པའི་ནང་ཚན་དེ་ཉིད། བདུན་པའི་
ནང་ཚན་ཚེ་སྐབས་བཅས་ལྔ་པོ་འདི་རྣམས་ཀྱི་དོན་གསལ་བར་བྱེད་པའི་སྒྲ་ནི་སུ། ར། རུ། དུ།
ན། ལ། ཏུ། བཅས་བདུན་པོ་འདི་རྣམས་ཡིན་ཞིང་། ཕལ་ཆེར་ལ་སྒྲ་དང་འཇུག་ཚུལ་མཐུན་
པས་ལ་དོན་དང་། ཚིག་གྲོགས་དབང་གིས་རྣམ་དབྱེར་གྱུར་ཚེ་ལ་དོན་རྣམ་དབྱེ་ཟེར་རོ། །
འོན་ཀྱང་ན་ལ་དེ་ཉིད་ལ། ། །
མི་འཇུག་སྨྲ་བའི་སྒོ་ལས་གསུངས། །
འོན་ཀྱང་ན་ལ་གཉིས་རྣམ་དབྱེ་གཉིས་པའི་ནང་ཚན་དེ་ཉིད་ལ་མི་འཇུག་པ་སྨྲ་སྒོ་
མཚོན་ཆ་ལས་གསུངས་ཏེ། དཔེར་ན། འོད་དུ་གསལ་ལྟ་བུའི་དེ་ཉིད་ཀྱི་དཔེར་བརྗོད། འོད་ན་
གསལ་དང་། འོད་ལ་གསལ་ལྟ་བུ་སྦྱར་མི་རུང་བ་ལྟ་བུའོ། །སྨྲ་སྒོ་མཚོན་ཆ་ལས། དུ་ལ་སོགས་
པ་ལ་མཐུན་དང་། །དེ་ཉིད་དག་ནི་ལྷག་པ་ཡིན། །ཞེས་གསུངས་སོ། །འོན་ཀྱང་ན་ལ་དེ་ཉིད་ལ་
འཇུག་པ་འདོད་མཁན་ཡང་ཡོད་ཀྱང་རང་ལུགས་ལ་ནི་མ་ཡིན་ནོ། །
རྣམ་དབྱེ་གང་ལ་སྦྱོར་ཡུལ་དེས། །
ཉེ་འགྱངས་གང་དུ་བྱ་བ་ཞིག །
བྱས་ན་གསུམ་པ་བྱེད་སྒྲ་སྟེ། །
དཔེར་ན་བདག་གིས་བཤད་ལྟ་བུ། །
136



རྟགས་ཀྱི་འཇུག་པའི་འགྲེལ་པ།
རྣམ་དབྱེ་གང་ལ་སྦྱོར་ཡུལ་དེས་ཉེ་འགྱངས་གང་དུ་བྱ་བ་ཞིག་བྱས་ན་རྣམ་དབྱེ་གསུམ་
པ་བྱེད་སྒྲ་སྟེ། དཔེར་ན། བདག་གིས་བཤད་ལྟ་བུའོ། །
བྱ་བ་གཏན་ནས་མི་བྱེད་པར། །
སྔ་ཕྱི་འབྲེལ་བྱེད་ཙམ་སྟོན་ན། །
རྣམ་དབྱེ་དྲུག་པ་འབྲེལ་སྒྲ་སྟེ། །
དཔེར་ན་བདག་གི་མིག་ལྟ་བུ། །
ལས་སམ་བྱ་བའི་ཡུལ་ལ་བྱ་བ་གཏན་ནས་མི་བྱེད་པར་ཚིག་སྔ་ཕྱི་འབྲེལ་བྱེད་ཙམ་དུ་
སྟོན་ན་རྣམ་དབྱེ་དྲུག་པ་འབྲེལ་སྒྲ་ཞེས་བྱ་སྟེ། དཔེར་ན། བདག་གི་མིག་ལྟ་བུའོ། །
རྣམ་དབྱེ་གསུམ་དྲུག་གསལ་བྱེད་སྒྲ། །
ས་མཐའ་ཡོད་དང་མེད་པ་ཡི། །
གི་ཀྱི་གྱི་འི་ཡི་ལྔ་ཡིན། །
རྣམ་དབྱེ་གསུམ་པ་དང་དྲུག་པ་གསལ་བར་བྱེད་པའི་སྒྲ་ནི་ཕྲད་ཀྱི་མཐའ་ན་ས་ཡོད་པ་
གིས་ཀྱིས་གྱིས་འིས་ཡིས་དང་། ཕྲད་ཀྱི་མཐའ་ན་ས་མེད་པ་གི་ཀྱི་གྱི་འི་ཡི་ལྔ་པོ་རྣམས་ཡིན་
ཞེས་པའོ། །
གང་ཞིག་གང་ལས་བྱུང་བ་འམ། །
བྱེ་དང་ལྷུང་བའི་དོན་ལྡན་ན། །
རྣམ་དབྱེ་ལྔ་པ་འབྱུང་ཁུངས་ཏེ། །
དཔེར་ན་ཞལ་ནས་ཐོན་ལྟ་བུ། །
གསལ་བྱེད་སྒྲ་ནི་ནས་ལས་ཏེ། །
137



རྟགས་ཀྱི་འཇུག་པའི་འགྲེལ་པ།
དགར་དང་སྡུད་པའང་ལྔ་པར་གཏོགས། །
ཆོས་གང་ཞིག་གང་ལས་བྱུང་བའམ་བྱེ་བ་ལྷུང་བའི་དོན་ལྡན་ན་རྣམ་དབྱེ་ལྔ་པ་འབྱུང་
ཁུངས་ཞེས་བྱ་སྟེ། དཔེར་ན། ཞལ་ལས་ཐོན་ལྟ་བུ། འབྱུང་ཁུངས་གསལ་བྱེད་ཀྱི་སྒྲ་ནི་ནས་ལས་
གཉིས་ཡིན། དགར་བ་དང་སྡུད་པ་གཉིས་ཀྱང་རྣམ་དབྱེ་ལྔ་པའི་ཁོངས་སུ་གཏོགས་ཞེས་པའོ། །
གཞན་ཡང་ཚིག་དོན་གོང་འོག་ཏུ། །
བསྡུ་རྒྱུ་ཡོད་ན་སྡུད་པའི་སྒྲ། །
དང་དང་ཀྱང་ཡང་འང་སོགས་སྦྱོར། །
གཞན་ཡང་ཚིག་དོན་གོང་འོག་ཏུ་བསྡུ་རྒྱུ་ཡོད་ན་སྡུད་པའི་སྒྲ་དང་དང་ཀྱང་ཡང་འང་
སོགས་སྦྱར་དགོས་ཏེ། དཔེར་ན། སངས་རྒྱས་དང་། ཆོས་དང་། དགེ་འདུན་བཅས་ནི་དཀོན་
མཆོག་གསུམ་མོ། །སེམས་ཀྱང་སྐྱིད། ང་ཡང་བདེ། སུའང་དགའ། ལྟ་བུ་སྡུད་པའོ། །
རྣམ་གྲངས་དུ་མས་དོན་བསྐྱར་ན། ། །
འབྱེད་སྡུད་སྒྲ་འཇུག་་་་་། །
རྣམ་གྲངས་དུ་མས་དོན་བསྐྱར་ན་འབྱེད་སྡུད་ཀྱི་སྒྲ་འཇུག་དགོས་ཏེ། དཔེར་ན། མིའམ་
མི་སྟེ་ལྟ་བུའོ། །
་་་་་་་་་་་་་་དགག་པ་དང་། །
བདག་དོན་ཡོད་ན་ཐོག་མཐའ་རུ། །
པ་སྡེའི་རྟགས་རྣམས་ཅི་རིགས་འཇུག །
དགག་པ་དང་བདག་པོའི་དོན་སྟོན་དགོས་ན་ཐོག་མ་དང་མཐའ་མར་པ་སྡེའི་རྟགས་
རྣམས་ཅི་རིགས་པ་འཇུག་ཅེས་པའོ། །དཔེར་ན། དགག་པ་སྟེ་དགག་སྒྲ་ནི། མ་བསླབ། མི་ཤེས།
138



རྟགས་ཀྱི་འཇུག་པའི་འགྲེལ་པ།
ལྟ་བུ་དང་། བདག་སྒྲ་ནི། རྟ་པ། ཞིང་པ། འབྲོག་པ། ལྟ་བུའོ། །
རྒྱན་དུ་གྱུར་པའི་ཚིག་ཕྲད་ཀྱང་། །
དོན་ལ་བསྙེགས་པ་ཡོད་ན་སྦྱོར། ། །
རྒྱན་དུ་གྱུར་བའི་ཚིག་ཕྲད་དེ་རྒྱན་སྡུད་ཀྱི་ཕྲད་དོན་ལ་བསྙེགས་པ་སྟེ་དོན་དུ་སྦྱར་ས་
ཡོད་ན་སྦྱར་དགོས་ཞེས་པ་སྟེ། དཔེར་ན། དགའ་ཡང་དགའ། སྐྱིད་ཀྱང་སྐྱིད། ལྟ་བུའོ། །
དེ་བཞིན་བསྟན་བྱ་ལྷག་ཡོད་ན། །
ལྷག་བཅས་སྒྲ་སྦྱོར་་་་་་་། །
ཚིག་རྒྱན་གྱི་སྒྲ་སྦྱོར་ཚུལ་དེ་བཞིན་དུ་བསྟན་བྱ་ལྷག་མ་ཡོད་ན་ལྷག་བཅས་ཀྱི་སྒྲ་སྦྱར་
དགོས་པ་དཔེར་ན། རི་ལ་ཕྱིན་ཏེ་ཆོས་སྒྲུབ་ལྟ་བུའོ། །
་༌་་་་་་་་་༌་ཚིག་དོན་ནི། །
རྫོགས་ན་སླར་བསྡུའི་སྒྲ་རྣམས་སྦྱོར། །
བརྗོད་བྱའི་ཚིག་དོན་རྫོགས་ན་སླར་བསྡུའི་སྒྲ་རྣམས་སྦྱར་དགོས་ཏེ། དཔེར་ན། དགེའོ། །
བཟང་ངོ༌། །ལྟ་བུའོ། །
༢ རྗེས་འཇུག་འཇུག་པའི་དགོས་པ།
དགོས་པ་ཅི་ཕྱིར་འཇུག་ཅེ་ན། །
རྗེས་འཇུག་རྣམས་དགོས་པ་ཅི་ཞིག་གི་ཕྱིར་འཇུག་ཅེ་ན་ཞེས་པའོ། །
མོ་ཡིག་དབྱངས་དང་མི་ལྡན་ན། །
ཕོ་ཡིག་གསལ་བྱེད་བརྗོད་མི་ནུས། །
139



རྟགས་ཀྱི་འཇུག་པའི་འགྲེལ་པ།
དེ་ཕྱིར་དབྱངས་ལྔར་བཞེད་པ་བདེ། །
མོ་ཡིག་དབྱངས་ཡིག་རྣམས་དང་མི་ལྡན་ན་ཕོ་ཡིག་གསལ་བྱེད་རྐྱང་པས་བརྗོད་དོན་
སྟོན་མི་ནུས་པས། རྒྱུ་མཚན་དེའི་ཕྱིར་དབྱངས་ལྔར་བཞེད་པ་སྟེ་ཁས་བླང་ན་བདེ་ཞེས་པའོ། །
ཨ་ཡིག་དབྱངས་ཡིག་ཏུ་བགྲངས་ནས་དབྱངས་ལྔར་བཞེད་སྲོལ་ཡོད་པ་དཔེར་ན། ཞྭ་ལུ་ལོ་རྩ་
བས། སུམ་ཅུ་པ་ལ་ཕྱོགས་རིས་མེད། །ཅེས་ཨ་དབྱངས་ཡིག་དང་གསལ་བྱེད་གཉིས་ཀར་ཁས་
བླངས་པ་ལྟ་བུའོ། །ཨ་ཡིག་དབྱངས་ཡིག་ཏུ་ཁས་ལེན་ཚུལ་ནི། གསལ་བྱེད་སུམ་ཅུ་རེ་རེའི་
སྒྲ་འདོན་སྐབས་ཨ་སྒྲ་མཉམ་དུ་ཐོན་པས་ཡི་གེ་ཐམས་ཅད་ལ་དབྱངས་ཨ་ཡིག་རེ་ཞུགས་པར་
འདོད་པ་ཡིན་ནམ་སྙམ། འོན་ཀྱང་ཐུ་མིས་སུམ་ཅུ་པའི་རྩ་བར། ཨ་ལི་གསལ་བྱེད་ཨི་སོགས་
བཞི། །ཞེས་གསུངས་པས་དབྱངས་བཞིར་ཁས་བླང་ན་ལེགས་སོ། །
ཕོ་ཡིག་དབྱངས་ལྡན་དེ་དག་ལའང་། །
རྗེས་འཇུག་བཅུ་པོ་མ་ཞུགས་ན། །
དོན་གྱི་ངོ་བོ་ཙམ་སྟོན་པའི། །
མིང་དང་དོན་གྱི་ཁྱད་པར་རྣམས། །
སྟོན་པའི་ཚིག་དང་དོན་ལྡན་པའི། །
ངག་གི་བརྗོད་པ་ཡོད་མིན་ཏེ། །
ཡི་གེའི་ཁོངས་ནས་མིང་དབྱུང་ཞིང་། །
མིང་གི་ཁོངས་ནས་ཚིག་ཕྱུང་ནས། །
ཚིག་གིས་དོན་རྣམས་སྟོན་པས་སོ། །
ཕོ་ཡིག་དབྱངས་ལྡན་དེ་དག་ལ་རྗེས་འཇུག་བཅུ་པོ་གང་རུང་ཞིག་མ་ཞུགས་ན་དོན་གྱི་
140



རྟགས་ཀྱི་འཇུག་པའི་འགྲེལ་པ།
ངོ་བོ་ཙམ་སྟོན་པའི་མིང་དང་། དོན་གྱི་ཁྱད་པར་སྟོན་པའི་ཚིག དོན་དང་ལྡན་པའི་ངག་གི་
བརྗོད་པ་གང་ཡང་ཡོད་པ་མིན་ཏེ། ཡི་གེའི་ཁོངས་སམ་ནང་ནས་མིང་དབྱུང་བ་སྟེ་བྱུང་ཞིང་།
མིང་གི་ཁོང་ནས་ཚིག་རྣམས་ཕྱུང་ནས། ཚིག་གིས་དོན་རྣམས་མ་འདྲེས་པར་སྟོན་པར་འཇུག་
པས་སོ། །ཞེས་པའོ། །
མིང་ཚིག་བརྗོད་པ་མེད་ན་ནི། །
ཐུན་མོང་ཐུན་མོང་མ་ཡིན་པའི། །
ཤེས་བྱ་སྟོན་པའང་མེད་པར་འགྱུར། །
མིང་དང་ཚིག་གི་བརྗོད་པ་མེད་ན་ནི་སྒྲ་རྩིས་སྙན་ངག་སོགས་ཐུན་མོང་གི་བསྟན་
བཅོས་དང་། ནང་པའི་མདོ་སྔགས་སོགས་ཐུན་མོང་མ་ཡིན་པའི་བསྟན་བཅོས་ཀྱི་ཤེས་བྱ་སྟོན་
པའང་མེད་པར་འགྱུར་རོ། །ཞེས་པའོ། །
དེ་ཕྱིར་འཕགས་ཡུལ་མཁས་རྣམས་ཀྱི། །
རྗེས་སུ་འབྲངས་ནས་གསུངས་པ་འདི། །
སྐྱེ་བོ་ཀུན་གྱིས་རྟོགས་གྱུར་ཅིག །
རྒྱུ་མཚན་དེའི་ཕྱིར་འཕགས་ཡུལ་ཏེ་རྒྱ་གར་གྱི་མཁས་པ་རྣམས་ཀྱི་རྗེས་སུ་འབྲངས་
ནས་གསུངས་པའི་བསྟན་བཅོས་སུམ་ཅུ་པ་དང་རྟགས་འཇུག་འདི་གཉིས་ཀྱི་དགོངས་དོན་སྐྱེ་
བོ་ཀུན་གྱིས་ཕྱིན་ཅི་མ་ལོག་པར་བདེ་བླག་ཏུ་རྟོགས་པར་གྱུར་ཅིག་ཅེས་ཐུགས་སྨོན་མཛད་
པའོ། །
ཚིག་གི་སྒྲ་ཙམ་འདྲ་ན་ཡང་། །
དོན་ལ་ཁྱད་པར་ཤིན་ཏུ་ཆེ། །
141



རྟགས་ཀྱི་འཇུག་པའི་འགྲེལ་པ།
དེ་ཕྱིར་བརྡ་དག་ལ་བརྟེན་ནས། །
མ་ནོར་དོན་རྣམས་འཚོལ་བར་གཅེས། །
རྐ། སྐ། ལྟ། དཀའ། བཀའ། ལྟ་བུ་ཕན་ཚུན་ཚིག་གི་སྒྲ་ཙམ་འདྲ་བར་སྣང་ཡང་དོན་ལ་
ཁྱད་པར་ཤིན་ཏུ་ཆེ་བ་དེའི་ཕྱིར་བརྡ་དག་གི་བསྟན་བཅོས་སུམ་རྟགས་ལ་བརྟེན་ནས་བརྗོད་
བྱའི་དོན་མ་ནོར་བར་སྟོན་ཚུལ་རྣམས་ལ་ནན་ཏན་གྱིས་སློབ་སྦྱོང་བྱ་དགོས་པར་གཅེས་པར་
ཏེ་གཅེས་སྤྲས་བྱ་དགོས་སོ་ཞེས་གདམས་པའོ། །
དོན་ལ་མ་རྨོངས་རྨོངས་པ་ཡང་། །
ལུགས་འདིར་མཁས་མིན་གྱིས་བྱེད་དེ། །
སྒྲ་ཤེས་དོན་ལ་མི་རྨོངས་ཞེས། །
མཁས་པའི་གསུང་ལ་ཡོངས་སུ་གྲགས། །
གཞུང་དོན་གྱི་དགོངས་པའི་དོན་ལ་མ་རྨོངས་པ་དང༌། རྨོངས་པ་ཡང་བརྡ་སྤྲོད་ཀྱི་
གཞུང་ལུགས་སུམ་རྟགས་འདིར་མཁས་མི་མཁས་ཀྱིས་བྱེད་དེ། རྗོད་བྱེད་ཀྱི་སྒྲ་ཤེས་ན་བརྗོད་
བྱའི་དོན་ལ་མི་རྨོངས་ཞེས་རྒྱ་བོད་མཁས་གྲུབ་རྣམས་ཀྱི་གསུང་ལ་ཡོངས་སུ་གྲགས་པ་ཡིན་ནོ་
ཞེས་སོ། །
འདི་ལ་མ་སྦྱང་རྨོངས་ཚོད་ཀྱིས། །
འཆད་རྩོད་རྩོམ་པའི་གྲྭར་འཇུག་པ། །
ཝ་སྐྱེས་སེང་ལྤགས་གྱོན་པ་བཞིན། །
ནམ་ཞིག་རྗེས་ངན་གསལ་བར་གྱུར། །
བརྡ་དག་གི་གཞུང་ལུགས་སུམ་རྟགས་འདི་ལ་མ་སྦྱང་པའམ་མ་བསླབ་པར་རྨོངས་ཚོད་
142



རྟགས་ཀྱི་འཇུག་པའི་འགྲེལ་པ།
ཀྱིས་རྒྱལ་བའི་གསུང་རབ་ཀྱི་གཞུང་དོན་ལ་འཆད་པ་དང་། རྩོད་པ། རྩོམ་པ་སོགས་མཁས་
པའི་བགྱི་བ་གསུམ་གྱི་གྲྭར་ཏེ་གྲས་སུ་འཇུག་པར་བྱེད་པ་དེ་ནི་ཝ་སྐྱེས་སེང་ལྤགས་གྱོན་པ་
བཞིན་དུས་ནམ་ཞིག་ན་རྗེས་འབྲས་ངན་པ་གསལ་བར་འགྱུར་རོ་ཞེས་པའོ། །
༣ སུམ་རྟགས་སྦྱང་བ་ལ་གདམས་པ།
དེ་ཕྱིར་བློ་གསལ་དོན་གཉེར་རྣམས། །
རྟགས་འཇུག་དཀའ་གནད་གཟུགས་བརྙན་ཀུན། །
གསལ་བར་འཆར་བའི་མེ་ལོང་འདིར། །
ལ་འུར་གཟིགས་མོར་སྤྱོན་དང་ཀྱེ། །
གོང་དུ་བཤད་པའི་རྒྱུ་མཚན་དེའི་ཕྱིར་བློ་གསལ་ཐོས་བསམ་སྒོམ་སོགས་ཀྱི་དོན་གཉེར་
དང་ལྡན་པ་རྣམས་རྟགས་འཇུག་གི་དཀའ་གནད་ཀྱི་གཟུགས་བརྙན་མ་འདྲེས་པ་སོ་སོར་གསལ་
བར་འཆར་བའི་མེ་ལོང་འདི་ཉིད་ལ་ལ་འུར་ཏེ་མགྱོགས་པར་གཟིགས་མོ་གཟིགས་པར་སྤྱོན་
དང་སྟེ་ཕེབས་དང་ཀྱེ་ཞེས་པའོ། །
༤ ནོངས་པ་བཤགས་པ།
འདི་ལ་ནོངས་པའི་ཚོགས་མཆིས་ན། །
གཟུར་གནས་མཁས་པའི་སྤྱན་སྔར་འཆགས། །
རྟགས་འཇུག་དཀའ་གནད་གསལ་བའི་མེ་ལོང་འདི་ལ་ནོངས་པ་སྟེ་ནོར་འཁྲུལ་མཆིས་
143



རྟགས་ཀྱི་འཇུག་པའི་འགྲེལ་པ།
ན་བློ་གཟུར་གནས་ཏེ་དྲང་པོར་གནས་པའི་མཁས་པ་ཀུན་གྱི་སྤྱན་སྔར་མཐོལ་ལོ་འཆགས་སོ། །
ཞེས་པའོ། །
༥ དགེ་བ་བསྔོ་བ།
ཅུང་ཟད་འབད་ལས་ཐོབ་པའི་དགེས། །
ཀུན་གྱིས་འདི་དོན་རྟོགས་པར་ཤོག །
དབྱངས་ཅན་གྲུབ་པའི་རྡོ་རྗེ་བདག་གིས་རྟགས་འཇུག་གི་གཞུང་འདི་ཉིད་བརྩམས་
པར་འབད་པ་ཅུང་ཟད་བྱས་པ་ལས་ཐོབ་པའི་དགེ་བ་དེས་འགྲོ་བ་ཀུན་གྱིས་འདིའི་དོན་ལེགས་
པར་རྟོགས་པར་ཤོག་ཅིག་ཅེས་བསྔོ་སྨོན་མཛད་པའོ། ། ། །
མཐའ་མར་དགེ་བ་མཇུག་གི་དོན། །
མཇུག་བྱང་།
སླར་སྨྲས་པ།
བསིལ་ལྡན་ཁ་བ་ཅན་ལྗོངས་སུ། །
རྒྱལ་བསྟན་འདྲེན་པའི་ཤིང་རྟ་ཆེ། །
སློབ་དཔོན་ཐུ་མི་ཨ་ནུ་ཞེས། །
བཀའ་དྲིན་ཅན་དེས་སླར་ཡང་སྐྱོངས། །
ཁོ་བོ་སྐྱེས་སྦྱངས་ཉག་ཕྲ་བས། །
144



རྟགས་ཀྱི་འཇུག་པའི་འགྲེལ་པ།
འདི་འདྲ་བགྱི་བ་མི་འོས་ཀྱང་། །
རང་འདྲའི་སྐལ་དམན་འགའ་ཞིག་ལ། །
ཅུང་ཟད་ཕན་དུ་རེ་ནས་བྲིས། །
ནོངས་པའི་ཆ་ཤས་གང་མཆིས་པ། །
གཟུར་གནས་མཁས་པའི་སྤྱན་སྔར་འཆགས། །
གལ་ཏེ་ལེགས་ཆ་ཅུང་སྲིད་ན། །
གངས་ཅན་བརྡ་སྤྲོད་རྒྱས་ཕྱིར་བསྔོ། །
ཞེས་པ་འདི་ཡང་ཆོས་ཀྱི་མཆེད་པོ་བླ་མ་ཨ་སྟོབས་ནས་བློ་གསར་རྣམས་ལ་ཉེར་མཁོའི་
དེབ་ཆུང་ཞིག་བྲིས་ཞེས་ནན་ཏན་ཆེན་པོའི་བསྐུལ་ངོ་མ་ལྡོག་ཙམ་དུ། གདན་ས་མཚུར་
ཕུའི་མཁན་རིན་པོ་ཆེ་ལོ་ཡག་བཀྲ་ཤིས་དང་། མཁན་རིན་པོ་ཆེ་བསོད་ནམས་དབང་རྒྱལ།
ཡོངས་འཛིན་ཉི་མ་ཚེ་རིང་། དེ་བཞིན་དགེ་བའི་བཤེས་གཉེན་དུ་མའི་ཞབས་རྡུལ་སྤྱི་བོར་
རེག་པ་ཆུང་བདག་ཏུ་འབོད་པ་དེས་མཚུར་དགོན་བཤད་གྲྭའི་རང་ཤག་སྤྱིལ་པོར་རང་ལོ་སོ་
བདུན་ལ་སོན་པའི་དགུན་ཁ་དེར་བྲིས་པ་དེས་ཀྱང་གངས་ཅན་བོད་ཀྱི་སྐད་ཡིག་ལ་ཅུང་ཟད་
སྨན་པའི་རྒྱུར་གྱུར་ཅིག །
༢༠༡༦ ལོར་པར་ཐེངས་གསུམ་པ་སྤར།
145



དུས་མཁྱེན་དཔེ་ཚོགས།
དེབ་ཕྲེང་ཉེར་དྲུག་
